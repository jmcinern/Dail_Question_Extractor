Mar is eol don Tánaiste, tá gealltanas i gclár reachtaíochta an Rialtais go ndéanfar athbhreithniú ar Acht na dTeangacha Oifigiúla. An bhféadfadh an Tánaiste a cur in iúl dúinn cén uair an bhfuil sí ag súil go mbeidh an Bille sin á fhoilsiú?
An bhfuil an Teachta Ó Cuív ceart go leor? Cad a tharla?
Cathain a bheidh sé?
Mar is eol don Aire Stáit, bhí cruinniú ag Comhairle Contae na Gaillimhe inné agus níl socrú ann go mbeidh Aerfort an Chairn Mhóir ar fáil d'aon chomhlacht faoi láthair. Caithfidh an tAire Stáit a bheith soiléir faoi seo. Tá an tseirbhís aeir laethúil ann ó Aerfort na Minne á réiteach ag Aer Arann. Dúirt an tAire Stáit go mbeidh seirbhís nua ann ó mhí Dheireadh Fómhair ach gur seirbhís héileacaptair a bheidh ann ag eitilt ó Aerfort an Chairn Mhóir ar an taobh thoir de chathair na Gaillimhe. Sin iad na rudaí a chuireann imní ar mhuintir na n-oileán. D'iarr an tAire Stáit ar Aer Arann leanacht leis an tseirbhís go dtí deireadh mhí Feabhra. An bhfuil an tAire Stáit in ann a rá inniu go leanfar leis an tseirbhís ag Aer Arann go dtí mí Feabhra? Cén uair a bheidh cinneadh ar an gceist seo? Ní dóigh liom gur thug an tAire Stáit freagra dom ar an gceist a chuir mé air. An mbeidh an tseirbhís aeir ann tar éis cúpla mí eile? An mbeidh sé ann tar éis mí Dheireadh Fómhair?
An féidir leis an Taoiseach aon eolas a thabhairt don Teach mar gheall ar seo?
An dtabharfaidh an tAire soiléiriú maidir leis na céimeanna atá á nglacadh ag a Roinn chun próiseas nua tairisceana a chur ar fáil maidir le seirbhís aeir go dtí Oileáin Árann? Cén rannpháirtíocht a bheidh ag an bpobal sa phróiseas nua seo? An ndeimhneoidh sí gur seirbhís eitleán sciatháin dhobhogtha a bheidh ann agus gurb as Aerfort Chonamara a bheidh an tseirbhís á chur ar fáil?
Táim ag iarraidh soiléiriú ar an méid maoiniú atá an Roinn chun a chur ar fáil don obair riachtanach fheabhasúcháin atá le déanamh ar ché Inis Oírr. Cén buiséad as a dtiocfaidh sé? Cathain a mheastar go mbeidh an maoiniú seo ar fáil agus an obair críochnaithe?
Cad é an dul chun cinn atá déanta maidir leis na pleananna teanga le haghaidh ceantair Ghaeltachta? Cad é líon na bpleananna atá forbartha agus curtha i ngníomh?
An bhfuil athbhreithniú á dhéanamh ar struchtúr bainistíochta Údaras na Gaeltachta agus ar ghrádú na bpost bainistíochta sinsearach san eagraíocht, cén uair a bheidh an t-athbhreithniú thart agus an ndéanfaidh an tAire Stáit ráiteas ina thaobh?
Cad é an scéal faoin mBille nua?
A Thaoiseach, ar mhaith leat rud a rá ag an bpointe seo?
An bhféadfadh an tAire Stáit a rá liom an mbeidh na cistí bunstruchtúir ag aistriú ar ais go dtí an Roinn? Mar is eol dó, sa deich mbliana sular tháinig an Rialtas deiridh isteach caitheadh €100 milliún ar bhunstruchtúir ar na hoileáin – rudaí ar nós céanna, ionaid sláinte, áiseanna spóirt agus caitheamh aimsire agus mar sin de. An mbeidh ciste bunstruchtúir aige agus an mbeidh freagracht aigesean as cistiú a leithéid de chéanna ar oileáin agus ar uile? Má tá i gceist go mbeidh, an bhféadfadh sé a rá liom cé mhéad airgid a chuirfear ar fáil dó le haghaidh na hoibreacha sin? An mbeidh ionchur ag an Aire Stáit i gcúrsaí cosúil le hoideachas? An mbeidh ionchur aige i gceist na scoileanna beaga oileánda agus na bunscoileanna a chailleann múinteoirí agus nach bhfaigheann an dara múinteoir arís go dtí go mbeidh 15 duine sa scoil má thiteann siad faoi bhun ochtar dalta? An mbeidh ionchur aige sna rudaí sin, maidir le fadhbanna atá ag na meánscoileanna agus maidir le cúrsaí sláinte ar na hoileáin? Céard é an t-ionchur a bheas aige sna rudaí sin?
-----nó an bhfuil tú chun cuid de a roinnt le do chomhghleacaithe?
An bhfuil an Teachta ag iarraidh faoi dhréachtbhille na Gaeilge?
Tá a fhios agam go mbeidh an dréachtbhille á phlé againn, ach cá bhfuil an dréachtbhille anois?
Cad é an Ghaeilge ar "mojo"?
Gabh mo leiscéal, ach an bhfuil freagra ar an gceist sin?
Mar is eol don Aire Stáit, tá laghdú €4.47 milliún ar an airgead a bheidh ar fáil aige an bhliain seo chugainn. Tá ráiteas soiléir sa chomhaontú muiníne agus soláthair idir Fianna Fáil agus Fine Gael agus, chomh maith leis sin, i gclár an Rialtais go mbeidh airgead breise ar fáil do chúrsaí Gaeilge. Clúdaíonn sé sin cúrsaí Gaeltachta. An bhféadfadh an tAire Stáit a mhíniú cén chaoi ar tharla sé nach méadú a bheidh i gceist an bhliain seo chugainn ach laghdú atá thar a bheith suntasach?
An bhféadfadh an tAire Stáit deimhniú dom, ag fágáil as an €1 milliún breise d'Údarás na Gaeltachta, go bhfuil laghdú de €5.9 milliún ar leithdháileadh caipitil na Roinne don bhliain seo chugainn? An bhféadfadh sé dearbhú mar sin nach bhfuil i gceist aige scéimeanna feabhsúcháin Gaeltachta agus oileánda ar oileáin agus ar an mórthír ar nós scéimeanna bóithre nó scéimeanna athnuachana na mbailte a chur ar ais? An bhféadfadh sé dearbhú nach bhfuil i gceist aige brú ar aghaidh le forbairt na cé in Inis Meáin agus nach bhfuil aon sholáthar déanta dó, cé gur rud é atá ag teastáil go práinneach, mar is eol don Aire Stáit, agus a bheadh i líne leis an méid a dúirt sé liom i bhfreagra cheist Dála? Maidir le caiteachas reatha, an bhféadfadh an tAire Stáit soiléiriú an bhfuil an ceart agam nach bhfuil aon sholáthar déanta do haird a thabhairt do na mná tí faoi scéim na bhfoghlaimeoirí Gaeilge an bhliain seo chugainn?
Glaoim ar an Teachta Madigan. An bhfuil sí ag deighilt an ama?
Ós rud é nach bhfuil cainteoirí ó aon ghrúpa eile ag iarraidh labhairt, leanfaidh mé ar aghaidh leis an ngrúpa Independents 4 Change. Is mian liom cur in iúl don Teach go gcuirfear an díospóireacht seo ar atráth ag a hocht a chlog. An bhfuil an Teachta O'Sullivan agus an Teachta Pringle ag roinnt a gcuid ama?
Gabhaim mo bhuíochas leis an Aire Stáit as ucht an cheist seo a fhreagairt. An bhfuil aon fholúntas eile in aon áit eile sa Roinn nach bhfuil líonta? An é an scéal atá ann ná go bhfágfar lucht na Gaeilge, na Gaeltachta agus na n-oileán ar an trá fholamh? Níl sé sásúil ar chor ar bith go bhfuil cuid mhaith de na folúntais seo ann le bliain anuas agus go bhfuil an Roinn ag caint timpeall i gciorcal ó thaobh iad a líonadh. Sa deireadh ní raibh ach príomhoifigeach amháin ann agus bhí an Roinn gan aon stúirthóir ag plé le gnóthaí Gaeilge, Gaeltachta agus oileánda. Tá sé sin thar a bheith mí-shásúil. An bhfuil aon fholúntas eile sa Roinn nach raibh líonta i gcaitheamh an ama seo nó nach bhfuil líonta i láthair na huaire? Cén fáth ar thóg sé bliain a oibriú amach go dteastódh stiúrthóir na Gaeilge sa Roinn?
Cá bhfuil an t-airgead?
What about Seachtain na Gaeilge?
I bhfianaise go bhfuil i gceist ag an bhfarantóir atá ag soláthar seirbhíse go dtí na hoileáin Árann an tseirbhís a stopadh tráthnóna, an bhfuil i gceist ag an Rialtas reachtaíocht éigeandála a thabhairt isteach le déanamh cinnte go mbeidh seirbhís agus bealach isteach agus amach as na hoileáin ag pobal Árann ó mhaidin amárach ar aghaidh?
Is náireach amach is amach an rud é gur smaoinigh an chomhairle chontae agus an Rialtas ar tháille úsáide a chur ar phobal Árann. Le linn Ceisteanna na gCeannairí sa Teach seo níos luaithe, d'iarr mé ar an Tánaiste soiléiriú a thabhairt dúinn an bhfuil an Roinn sásta fordheontas breise a dhéanamh le go mbeidh táille á ghearradh ar Aer Arann a bheadh comhionann leis an táille a bhíodh á híoc ar na hoileáin eile ar na báid. Níl mé ag caint ar na táillí a bhí i gceist go hÁrainn mar bhíodar as bealach ar fad ar aon chaoi. Cén uair a rinne an Rialtas teagmháil leis an gcomhlacht i dtosach? Bhí a fhios againn le mí anuas go raibh sé seo le tarlú. An raibh an Rialtas i dteagmháil le comhlachtaí farantóireachta sa tír seo, in Albain nó in aon tír eile le mí anuas, ó fuair siad an fógra go raibh an tseirbhís i mbaol, le féachaint an mbeidís sásta seirbhís a chur ar fáil dá dtarraingeodh Island Ferries as? Más rud é go raibh, cén uair a tharla sé sin agus cé mhéad comhlachtaí a bhí i gceist? Ar labhair an Rialtas leis na comhlachtaí sin inniu, ó tharla nach bhfuil aon fharantóir ag dul go dtí Oileáin Árann níos mó, le malairt seirbhíse a chur ar fáil?
Cá bhfuil mo bhaile?
Nach bhfuil cead agamsa caint air seo?
Caidé ar dúirt an Teachta Martin?
Deputies, please. Níl a fhios ar mhothaigh mé tú i gceart nó nár mhothaigh, ach ní dóigh liomsa gur cheart focal mar sin a úsáid. An bhfuil tú ag iarraidh é a tharraingt siar?
An bhfuil éinne i gcoinne an Bhille seo?
Beidh an Bille ag dul ar aghaidh go dtí an Dara Céim. Caithfear é a thógáil in am Comhaltaí Príobháideacha. An bhfuil an Teachta Ó Cuív sásta é sin a mholadh?
Tá mé ag iarraidh na figiúirí sin ar fad a thabhairt liom, ach breathnaíonn sé go bhfuil thart ar €1.5 milliún á thabhairt idir an t-údarás agus an Roinn. As vóta na Roinne ar fad a thagann sé sa deireadh do Acadamh na hOllscolaíochta Gaeilge. Ag éirí as sin, ba mhaith liom ceist a chur ar an Aire Stáit. An gceapann sé go mbeadh sé sásúil nach mbeadh uachtarán Ollscoil na hÉireann, Gaillimh, in ann gnó a dhéanamh leis an Acadamh agus leis an Roinn trí mheán na Gaeilge? An bhfuil i gceist ag an Aire Stáit aon rud a dhéanamh faoi sin?
Ón bhliain 1929 i leith, bhí Gaeilge ag uachtarán Choláiste na hOllscoile, Gaillimh, mar a bhí sé ag an am, nó Ollscoil na hÉireann, Gaillimh, mar atá sé i láthair na huaire. Tháinig forás agus forbairt ar an ollscoil i gcaitheamh na hama sin. Ní dóigh liom go ndéarfadh éinne go ndearna an t-uachtarán atá ann faoi láthair drochjab sa phost a bhí le déanamh aige. Iarraim ar an Aire Stáit agus ar an Rialtas tacaíocht a thabhairt do mo Bhille nuair a thiocfaidh sé faoi bhráid na Dála. An gcinnteoidh siad go mbeidh ar a laghad institiúid tríú leibhéal amháin sa tír ina bhfuil rath ar an dá theanga? Is é seo an dream is oilte agus is mó oideachais sa tír. An mbeidh an Rialtas ag tacú leis an Dáil le cinntiú go mbeidh Gaeilge ag ar a laghad uachtarán d'aon cheann amháin de na coláistí ar fud na tíre, sé sin Ollscoil na hÉireann, Gaillimh, a bhfuil cúram faoi leith uirthi i leith na Gaeilge?
An é sin an scéim DEIS do na scoileanna atá an Teachta ag caint faoi?
An raibh ceist ag an Teachta roimhe seo?
Ceadaíodh cinn an Bhille do Bhille na dTeangacha Oifigiúla (Leasú) sa mbliain 2014. Sin beagnach trí bliana ó shin. Cén uair atá i gceist an Bille féin a fhoilsiú agus a chur faoi bhráid na Dála?
Má tá sé curtha siar, cén fáth go bhfuil sé ar an liosta?
Tá cinntí le déanamh againn ar thrí mholadh. An bhfuil an moladh maidir le gnó an lae inniu aontaithe? Aontaithe. An bhfuil an moladh maidir le gnó an lae amárach aontaithe? Aontaithe. An bhfuil an moladh maidir le gnó na Déardaoine aontaithe?
Mar is eol don Aire, tá foireann Ard-Mhúsaem na hÉireann ag fulaingt faoi scamall dorcha le fada. Tá a fhios againn go raibh go leor líomhaintí ann faoi mhí-iompar gnéis, faoi bhulaíocht agus faoi bhainistíocht trom-láimhe. Is rud tromchúiseach é gur tharla na rudaí seo in eagraíocht Stáit agus go raibh oibrí an Stáit ag fulaingt gan faic á dhéanamh ag an Rialtas. An raibh a fhios ag an Aire cad a bhí ag titim amach san Ard-Mhúsaem? An bhfuair an tAire an t-eolas faoi? An bhfuair a Roinn tuairisc faoin mhí-iompar gnéis agus an ndearna an tAire iniúchadh faoi?
An bhfuil sé ag obair duit anois? An gcloiseann tú aon rud?
An bhfuil sé ag obair anois?
Cad é?
In ainneoin go bhfuaireamar an t-eolas ón Aire nach bhfuair siad eolas faoi seo, tá fhios agam go bhfuair oifig an Aire glaoch gutháin i mí an Mheithimh 2015 mar gheall ar an rud seo. Tá fhios agam freisin ón bhfoireann a bhí ann ag an am gur chuir an fhoireann sin an t-eolas os comhair na Roinne mar choimeád siad cóip istigh sa National Museum freisin. An bhfuil an tAire ag tabhairt eolais mhíchruinn dúinne, mar tá an t-eolas atá ag an Aire iomlán difriúil ón eolas atá faighte agamsa ón bhfoireann atá istigh ann agus daoine eile a bhfuil baint acu leis?
Ba mhaith liom ceist a chur ar an Aire mar gheall ar Brexit agus cad atá á dhéanamh aici agus ag an Roinn chun cabhair a thabhairt do mhuintir na réigiún ar an dá thaobh den Teorainn. An bhfuil a fhios aici go bhfuil an-eagla ar dhaoine go mbeidh poist chustaim ann arís ar an Teorainn?
Maidir leis an údarás, de bharr nach gcaithfear an t-airgead Leader, beidh an tAire Stáit in ann teacht ar chiste mór ansin freisin ag deireadh na bliana agus beidh sé in ann breathnú amach don údarás. Idir an dá linn, an bhfuil an tAire Stáit ag rá go bhfuil sé tar éis iarraidh ar na comhairlí contae pleananna gur fiú €1.5 milliún iad i mbliana a chur chuige maidir le tograí oileánda taobh amuigh den dhá ché. Fáiltím roimh an rud atá ráite faoin dhá ché. Ag glacadh leis go gcaithfidh an tAire Stáit €500,000 ar chéanna Inis Meáin agus Inis Oírr - tá €100,000 cheana féin ag Comhairle Chontae na Gaillimhe d'Inis Meáin - ó thaobh pleanáil de i mbliana, an €1.5 milliún atá i gceist aige a chaitheamh ar thograí beaga oileánda i mbliana? An mbeidh scéim na mbóithre áise ar ais i mbliana? An mbeidh scéim na mbóithre portaigh agus scéim na gcéibheanna beaga ar ais i mbliana freisin? Tá farasbharr airgid ag an Aire Stáit agus tá farasbharr ollmhór airgid ag an Aire Stáit taobh leis agus ag an Aire féin de bharr nach gcaithfidh Leader an t-airgead atá ann i mbliana?
Cén uair a bhfuilimid chun é a fheiceáil agus maoiniú a chur isteach sa Ghaeltacht?
As cé mhéad?
Gabhaim buíochas leis an Aire Stáit as ucht an soiléirithe, ach cén fáth go bhfuil moill i gceist le na pleananna teanga? Táimid ag caint faoi Acht 2012. Tá sé anois 2017. Glacaim go n-aontaíonn an tAire Stáit gurb é croílár na straitéise na pleananna teanga a chur chun cinn. Cén fáth go bhfuil moill ann agus cén fáth nach bhfuil plean ann do Bhearna, Cnoc na Cathrach agus áiteanna eile i nGaillimh fós? An féidir leis an Aire Stáit míniú a thabhairt dom maidir leis an moill sin? Mar is eol don Aire Stáit, ceapann daoine nach bhfuil sa Straitéis 20 Bliain ach toirt gan tairbhe de bharr easpa dul chun cinn, easpa acmhainní agus easpa foirne. Ar lámh amháin, glacaim go bhfuil dul chun cinn déanta, ach mo cheist go díreach ná cén fáth an bhfuil agus an raibh moill i gceist le na pleananna teanga tábhachtacha seo?
An bhfuair aon bhaile atá suite i gcroílár Ghaeltacht Chonamara, agus atá chomh tábhachtach sin d'inmharthanacht na Gaeltachta, aon chabhair faoin scéim athnuachana bailte agus sráidbhailte? Má bhfuair, an gcuirfidh an tAire an bhliain inar tugadh an chabhair agus sonraí na cabhrach sin in iúl don Teach?
An bhfuil níos mó ama de dhíth ort, a Thaoisigh?
Do I get extra time if I speak as Gaeilge?
An féidir liom leanúint ar aghaidh?
An bhfuil an Rialtas chun "Gaeltacht" a fhágáil i dteideal na Roinne?
An bhfuil freagra ag an Aire Stáit?
Maidir le Bille na dTeangacha Oifigiúla, chuireamar go léir fáilte chroíúil roimh an scéim ghinearálta agus dréacht chinn an Bhille. Céim dhearfach amach is amach is ea an chéim sin. Tá ceist shonrach agam, áfach. Cén uair a bheidh an Bille ag teacht os ár gcomhair? Tá práinn leis an reachtaíocht sin. Scála ama atá i gceist. An féidir a rá liom cén scála ama atá i gceist?
Cén leasú a bhí sé ag labhairt faoi?
Cad faoi mo leasú?
Tá an díospóireacht thart. An bhfuil an Teachta Tóibín ag brú an chéad leasú?
Ar an gcéad dul síos, ba mhaith liom fáilte go dtí an Teach a chur roimh an Aire Stáit. Ar ndóigh, tá ceisteanna móra tromchúiseacha le réiteach anois againn agus muid ag teannadh ar an gcáinaisnéis. Tháinig laghdú beagnach €4 milliún ar an mhéid airgid a bhí ar fáil don Ghaeilge, don Ghaeltacht agus do na hoileáin idir 2016 agus 2017 in ainneoin geallúintí a tugadh d'Fhianna Fáil agus geallúintí a tugadh i gclár an Rialtais go mbeadh meadú ar an infheistíocht. Tá iarratas déanta ar €5 mhilliún breise don earnáil sin don bhliain seo chugainn. An mbeidh an tAire Stáit in ann é sin a chur ar fáil?
Tiocfaimid ar ais ar an ngeallúint. Geallúint go mbeidh breis infheistíochta déanta sa Ghaeilge a bhí ann ach laghdú a bhí ann anuraidh. An bhfuil i gceist ag an Rialtas seasamh lena gheallúint? Nílim ag iarraidh an figiúir inniu. Tá muid chun é a fháil ag am na cáinaisnéise. Tá geallúint tugtha, áfach. An bhfuil an tAire Stáit ag rá go bhfuil contúirt nó seans maith ann go loicfear ar an ngeallúint, go dtarraingeofar siar air agus nach gcomhlíonfar an geallúint sin? An bhfuil sé sin curtha in iúl d'Fhianna Fáil?
Go dtí cén lá?
An bhfuil mé ag roinnt ama le mo chomhghleacaí? An bhfuil sé sin socraithe?
An mbaineann an cheist seo le reachtaíocht?
An bhfuil cead agam dul amach go dtí an leithreas?
A Leas-Cheann Comhairle, an féidir leis an cheist a fhreagairt?
An bhfuil an tAire Stáit ag rá go mbeidh an plean gnímh le foilsiú ag deireadh mí Feabhra?
Céard as a dtáinig sé?
Tá ceist fíorshimplí go deo agam an t-am seo. Le hais an méid airgid a cuireadh ar fáil don Ghaeltacht, don Ghaeilge agus do na hoileáin sa bhliain 2016, cé mhéad airgid bhreise atá ar fáil anois i Meastacháin na Roinne Cultúir, Oidhreachta agus Gaeltachta don bhliain 2018 i gcomhlíonadh na ngealltanas a thug an Rialtas i gclár an Rialtais agus sa chomhaontú a rinneadh le Fianna Fáil roimh a bunaíodh an Rialtas?
An bhfuil an tAire Stáit ag rá liom, seachas an ghealltanas a thug an Rialtas a chomhlíonadh, go bhfuil laghdú de thart ar €1 milliún tagtha ar an gcistíocht don Ghaeilge, don Ghaeltacht agus do na hoileáin le dhá bhliain anuas? An bhfuil an ceart agam? Is cuma cén leithscéal a thugann an tAire Stáit, nach iad sin na figiúirí?
Gabhaim buíochas leis an Aire. Tá an-bhrú ar na scoileanna Gaeltachta agus, gan dabht, ar Ghaelscoileanna timpeall na tíre chun teacht ar mhúinteoirí sna hábhair éagsúla. Go rialta bíonn orthu post a fhógairt trí huaire sula bhfaigheann siad aon iarrthóir. Tuigim go bhfuil an cúrsa sin á ullmhú ag an Aire, ach caithfidh sé a aithint go bhfuil an t-éileamh ann le fada agus go bhfuil an gá ann anois chun na múinteoirí sin a bheith ar fáil dóibh. Luaigh an tAire an cúrsa nua atá á thabhairt chun cinn aige ach tá slua mór daltaí thart ar rang a trí sna bunscoileanna a bheidh istigh sa mheánscoil sula mbeidh na múinteoirí sin ar fáil. Tá gá ann cheana féin. An bhfuil an tAire tar éis féachaint ar an liúntas a bhí ann i gcomhar na múinteoirí a bhí ag múineadh sa Ghaeltacht nó ag múineadh trí Ghaolainn? Caithfidh sé féachaint ar shlí éigin chun na múinteoirí atá ann a mhealladh isteach sna scoileanna seo. Faoi láthair tá go leor múinteoirí ag fágáil na tíre agus ag dul go Dubai agus áiteanna eile. Caithfidh an tAire féachaint ar an liúntas sin agus dul chun cinn a dhéanamh leis. An bhfuil aon rud déanta maidir leis sin?
Gabh mo leithscéal?
An bhfuil cead agam nóiméad amháin a thógáil?
Ba mhaith liom fios a fháil ón Aire ar cén aighneacht a rinne sí maidir leis an gcreat pleanála náisiúnta agus an plean forbartha náisiúnta go dtí 2040. Chomh maith leis sin, an ndearna sí aon ghearán maidir leis an sárú dlí a bhí i gceist gan leagan Gaeilge a bheith ar fáil ag an am céanna leis an leagan Béarla?
An ndearna an tAire Stáit gearán nár foilsíodh an leagan Gaeilge den phlean ag an am céanna leis an leagan Béarla? An bhféadfadh an tAire Stáit a mhíniú cén fáth nach bhfuil aon tagairt ar chor ar bith sa gcreat pleanála náisiúnta maidir le pleanáil fisiciúil sa Ghaeltach. Cad faoin dochar a dhéanfaidh na pleananna atá i gceist maidir le tithíocht aonair agus an srian a chuirfear air sin ar fhorbairt agus ar fhás na Gaeltachta? Chomh maith leis sin, cén fáth nach bhfuil aon phlean le cosaint a thabhairt don Ghaeltacht is láidre sa tír - an ceann i nGaillimh - de bharr an brú a thiocfaidh air mar gheall ar mhéadú cathair na Gaillimhe? Níl tagairt ar bith don chontúirt a bhaineann leis sin. An bhféadfadh an tAire Stáit, atá freagrach as an nGaeltacht, cén fáth nach ndearna sé cosaint níos fearr ar an nGaeilge agus ar an nGaeltacht sa gcás seo?
Is iontach an rud é gur tháinig an tAire Stáit ar sledge ó Dhún na nGall inniu. Tá sneachta anseo ach is lá breá earraigh é i nDún na nGall. Sa ghéarchéim, ní raibh gearradh siar níos mó ar aon earnáil eile sa tír ná an gearradh siar a tharla san earnáil Gaeilge agus Gaeltachta agus é seo in ainneoin go bhfuil an Ghaeilge faoi bhrú uafásach sa tír seo. Cén fáth nach bhfuil an tAire in ann seasamh suas dá cúinne agus dá buiséad ag bord an Rialtais?
Tá ceist dhíreach, shimplí agam. Cén dáta a fhoilseofar an plean gníomhaíochta maidir le feidhmiú na straitéise, straitéise 20 bliain don Ghaeilge, don tréimhse 2018-22?
Léiríonn sé sin go bhfuil trí mholadh le cur os comhair an Tí. An bhfuil an moladh i gcomhair gnó an lae inniu aontaithe? Aontaithe. An bhfuil an moladh i gcomhair gnó na Céadaoine aontaithe?
Nuair a labhraíonn tú i nGaeilge go poiblí, léiríonn tú don domhan go bhfuil an Ghaeilge beo mar theanga Ghaelach, Eorpach, Cheilteach agus nuálach feasta. Tá Gaelscoileanna ar fud an oileáin seo, ó Bhaile Átha Cliath go Béal Feirste, ó Dhún na nGall go dtí An Daingean agus tá cultúr na nGael faoi bhláth. Ach, agus muid ag céiliúradh Bhliain na Gaeilge - is í seo seachtain na Gaeilge - ní mór dúinn mar pholaiteoirí ár n-aird a dhíriú ar staid na Gaeltachta. Is í an fhírinne ná go bhfuil bánú á dhéanamh ar cheantair Ghaeltachta. Gan deiseanna fostaíochta do mhuintir Ghaoth Dobhair agus Chonamara, ní bhíonn de rogha ag daoine ach slán a fhágáil le saol a chaitheamh sa Ghaeltacht agus clann a thógáil ann. Is cuimhin linn manna Barack Obama, "Is féidir linn". Tá ceist agam don Taoiseach. An féidir leat? An féidir leis ceannaireacht a léiriú maidir le riachtanais na Gaeltachta?
Go raibh maith agat a Cheann Comhairle. Gabhaim buíochas leis an Taoiseach as ucht a chuid freagra. Tá súil agam go mbainfidh gach duine sonas agus sásamh as Seachtain na Gaeilge nó ó choicís na Gaeilge atá anois ann. A Thaoisigh, is minic a deirtear gur slánaitheoir na Gaeilge an straitéis 20 bliain agus tá a fhios againn a Thaoisigh go bhfuil ag teip uirthi. I mo thuairim baineann an teip seo le Roinn an Taoisigh. Baineann an tuairisc is déanaí maidir leis an dul chun cinn a rinneadh faoin straitéis leis an mbliain 2015. B’shin trí bliana ó shin. Impím ar an Taoiseach é sin a réiteach láithreach. Thug mé faoi deara píosa a bhí an-spéisiúil sa pháipéir straitéise don Ghaeilge óna Roinn féin. Deirtear go bhfuil an Ghaeilge mar chuid den chultúr agus den oidhreacht sa Tuaisceart agus gur tosaíocht de chuid an Rialtais an teanga a chosaint agus a chur chun cinn ó Thuaidh. Ní hamháin sin, deirtear go soiléir go ndéanfaidh Rialtas na hÉireann brú a chur chun Acht na Gaeilge a bhaint amach. Is leis an Taoiseach agus an Roinn na focail sin. Iarraim ort é sin a dhéanamh. Tá Sinn Féin tiomanta don dúshlán a thug an pobal dúinn anuraidh a shárú, is é sin chun Acht na Gaeilge a bhaint amach. Cén fáth? Toisc go bhfuil saol trí Ghaeilge á éileamh ag daoine, is é sin a bhfuil ag teastáil ó phobal na Gaeilge. Ní ceist í an mbeidh ceann againn. Is ceist í maidir le cathain a bheidh Acht againn. Le linn Sheachtain na Gaeilge táim lánsásta a rá gur cheart Acht a bheith ann anois. An féidir leatsa, A Thaoisigh, an rud céanna a rá gur cheart Acht a bheith ann anois?
An bhfuil tú cinnte go bhfuil sé sin fíor?
-----nó in ospidéal an choláiste?
Mar is eol don Taoiseach, d'fhoilsigh an Teachta Lawless an Bille um Fhógraíocht Ar-Líne agus na Meáin Shóisialta (Trédhearcacht) 2017 anuraidh. Mar is eol dó freisin, tá raic ar siúl faoi láthair maidir leis an mhéid atá ag tarlú le Cambridge Analytica agus Facebook. Tá daoine ar fud na hEorpa agus ar fud an domhain buartha agus feargach faoin mhéid atá tar éis titim amach. Mar is léir anois, tá sé scanrúil nach raibh aon saghas cosc ar na comhlachtaí móra maidir le eolas príobháideach an saoránach. Tá mé ag súil go mbeidh an Bille seo os comhair an choiste sar i bhfad. Tá sé tábhachtach go n-admhaíonn an Rialtas go bhfuil gá ann reachtaíocht a chur i bhfeidhm chun cosc a chur leis na comhlachtaí móra seo. An mbeidh an Taoiseach agus an Rialtas sásta gach cabhair agus gach tacaíocht a thabhairt don Bhille seo ionas go mbeimid in ann é a chur i bhfeidhm sa Teach seo chomh tapaidh agus is féidir?
Gabh mo leithscéal?
What was wrong with de Valera?
An bhfuil an tAire ag éisteacht ar maidin?
An raibh an tAire ag éisteacht ar maidin?
Déanfaidh mé mo dhícheall, an dtuigeann an Leas-Cheann Comhairle é sin?
Ní hea. Is í an fhadhb atá ann ná go mbíonn an tAire Stáit ag meilt ama gach uair a bhíonn ceisteanna againn. Freagraíonn sé gach ceist ach amháin an cheist a cuirtear air. Chuir mé ceist an-simplí. Cuirfidh mé dhá cheist an-simplí anois. Tá freagraí á lorg agam. Cé mhéad a caitheadh ag ullmhú na bpleananna teanga ó 2011 go 2017?
An féidir leis an Aire Stáit a dheimhniú gurb é €644,153 an figiúr ceart?
Is é an port céanna é - sna seachtainí amach romhainn. Is rud dearfa é go bhfuil sé ar intinn ag an Aire é a chur ar chlár bhoird an Rialtais, ach cén uair a dtarlódh sé sin? An dtuigeann an tAire go bhfuil práinn ag teastáil? Tá daoine ag gearán chuile lá faoin Straitéis 20 Bliain, agus nach bhfuil sé curtha i bhfeidhm beag ná mór. Tá mise agus Teachtaí Dála eile ag iarraidh ar a laghad an Plean Gníomhaíochta a fheiceáil. Tá daoine ag iarraidh fáil réidh leis an bplean seo. Níl muinín beag ná mór acu sa straitéis seo. Is féidir leis an bplean gníomhaíochta muinín a thabhairt do dhaoine ar an talamh, ach níl sé le feiceáil. Agus anois arís cloisimid an sean-nath - sna seachtainí amach romhainn. An mbeidh sé ar bhord an Rialtais roimh dheireadh na míosa seo?
Ceist shimplí dhíreach atá anseo. Cá bhfuil stádas phlean na Gaillimhe chun aitheantas mar Bhaile Seirbhíse Gaeltachta a bhaint amach?
Gabhaim buíochas leis an Aire as ucht stair an phróisis. Ní raibh sé sin ag teastáil uaim - tá sé agam. An rud atá ag teastáil uaim ná an staid in a bhfuil sé faoi láthair. Arís tá an freagra ceannann céanna a thabhairt: tá siad i mbun ullmhúcháin agus ag lorg duine faoi leith. Níl Gaillimh cosúil le chuile bhaile eile. Is cathair dhátheangach í, ar thairseach na Gaeltachta is mó sa tír, agus chomh maith leis sin tá aitheantas ar leith bainte amach ag Gaillimh mar Phríomhchathair Chultúrtha na hEorpa 2020. Ar chuile leibhéal tá gá leis an stádas seo a bhaint amach níos sciobtha. Tá meas faoi leith ag an eagraíocht Gaillimh le Gaeilge agus tá obair na gcapall déanta acu le fada an lá. Cén fáth a bhfuil moill ar an bpróiseas? Cá bhfuil stádas an phlean seo go díreach?
Ar chuala an tAire Stáit ariamh an leagan Bodhaire Uí Laoghaire? Séard atá i gceist le Bodhaire Uí Laoghaire ná nuair nach dteastaíonn ó dhuine rud a chloisteáil. An bhfuil an tAire Stáit ag rá liomsa, nár chuala sé aon ghearán ó na hoileánaigh ó a chuir sé an conradh nua i bhfeidhm maidir leis an tarraingt siar iomlán atá i gceist ó thaobh líon na seirbhísí atá ar fáil go dtí na hOileáin Árann? An bhfuil an tAire ag rá liom anseo inniu go bhfuil sé sásta casadh liomsa agus leis an Teachta Kyne agus leis na Teachtaí eile sa Dáilcheantar agus leis na hoileánaigh chun an cheist seo a phlé go luath? An bhfuil an tAire ag rá go bhfuil? Tacaím go mór roimhe sin, mar cheap mé féin ón méid a bhí ráite ag an Aire go mbeadh ionadh an tsaoil air faoi céard a déarfadh siad leis. Fáiltím roimh an ngeallúint sin. An smaoineodh an tAire ar sheirbhís bhliantúil a chur ar fáil d'Oileán Thoraí? An bhfuil freagra ag an Aire chun críochnú ar an ábhar seo?
Gaeilge nó Béarla?
Tá mé ag iarraidh soiléiriú a fháil maidir leis an bpróiseas atá i gceist le haghaidh aitheantais mar scoil Ghaeltachta a bhaint amach. Go háirithe, cé mhéad iarratas atá curtha isteach agus cé mhéad scoil a dhiúltaigh ar chur isteach ar an bpróiseas seo?
An bhfuil ceist ghairid ag an Teachta?
Tá ceist amháin agam. Tá brón orm cur isteach. An bhfuil an Teachta ag seasamh ar son Shinn Féin nó mar Theachta Neamhspleách?
An bhfuil éinne ag cur i gcoinne an Bille seo?
An bhfuil an tAire Stáit ag déileáil leis an gcéad ábhar eile, in ainm Theachta Ó Cuív, Teachta Naughton agus Teachta Connolly?
I dtús báire ba mhaith liom a rá gur maslach é freagra a thabhairt i mBéarla. Seo Bliain na Gaeilge. Mar Chathaoirleach Chomhchoiste na Gaeilge, na Gaeltachta agus na nOileán, cuireann sé isteach go mór orm go bhfuil an freagra i mBéarla. Sin rud amháin. Araon le mo chomhghleacaí, fáiltím roimh an dá alt deireanach. Tá rud dearfach ansin. Tá litir os mo chomhair anseo ón innealtóir is sinsearaí sa chomhairle contae ag rá gur chuir an chomhairle iarratas isteach, go raibh an t-iarratas sin os comhair na Roinne ó mhí Eanáir, agus go bhfuil sé ag fanacht ar fhreagra. Dúirt sé go bhfuair sé glaoch gutháin tar éis an t-iarratas a chur isteach agus go ndúradh leis go raibh scéim dheontais faoi leith ann agus go raibh an Roinn ag breathnú ar an gceist seo faoin deontas sin. Tá iarratas curtha isteach de réir mar a thuigim. Is maslach ar leibhéal eile an freagra seo mar níl a obair bhaile déanta ag an Roinn maidir leis na comhaid atá agam anseo agus maidir leis an uafás litreacha agus iarratas atá curtha isteach. Ar a laghad, an dtabharfaidh an tAire Stáit soiléiriú dúinn anois mar gheall ar an iarratas atá curtha isteach ag an gcomhairle contae?
Cén uair a fhógrófar iad?
Tá gealltanas sa chomhaontú muiníne agus soláthair, nó confidence and supply, go dtiocfaidh méadú sa soláthar náisiúnta don Ghaeilge. Caithfimid cuimhneamh freisin go bhfuil Bliain na Gaeilge linn i mbliana. Mar sin, bheinn ag súil go mbeadh an tAire Stáit in ann dearbhú anseo inniu go gcomhlíonfar an gealltanas sin. Nílim ag iarraidh an figiúr a fháil inniu. Fanfaidh mé go dtí an tseachtain seo chugainn. Tá súil agam go bhfuil an tAire Stáit in ann deimhniú go seasmhach leis an ngealltanas atá sa chomhaontú muiníne agus soláthair. An mbeidh an Rialtas ag seasamh leis an ngealltanas sin? In ainneoin an mhéid atá ráite ag an Aire Stáit, tá sé san Acht gur féidir leis treoir a thabhairt don údarás. An bhfuil sé i gceist aige treoir a thabhairt don údarás an maoiniú breise a úsáid chun breis airgid a chur ar fáil do na comharchumainn agus na comhlachtaí pobail Gaeltachta?
Tá trí mholadh os comhair an Tí. An bhfuil an moladh maidir le gnó an lae inniu aontaithe?
Is oth liom a rá go bhfuil orm an cheist seo a chur arís agus arís. Is ceist shimplí í. Cén dáta a fhoilseofar Bille na dteangacha oifigiúla? Mar is eol don Aire Stáit, seo Bliain na Gaeilge. Tá sé geallta ag an Rialtas seo agus an Rialtas roimhe go mbeidh Bille nua ann. Cén fáth a bhfuil moill air? Go díreach, cén dáta a fhoilseofar an Bille?
An bhfuil an tAire Stáit ag glacadh Uimh. 9 chomh maith?
Teastaíonn uainn go mbeadh an Bille seo ag brú chun cinn chomh tapaidh agus is féidir. Mar atá ráite, tá an coiste tar éis é a phlé agus anois tá sé leis an Aire Stáit. Tuigim go bhfuil an fhoireann ag obair air faoi láthair. Nuair a cuireadh ceist ar an Aire Stáit mar gheall air an tseachtain seo caite, bhí sé ag rá go mbeadh sé ag súil leis thart ar an Nollaig. An é anois go bhfuil an t-am sin ag sleamhnú? Cén fáth atá leis sin? Cad atá tar éis athrú ón tseachtain seo caite? An bhfuil an tAire Stáit tar éis measúnú a dhéanamh ar cé chomh mór is atá an t-ualach atá le déanamh agus má tá, an bhfuil an t-am ann? Cad iad na constaicí atá roimh an Aire Stáit nó cad atá ag cur moill air? An é go bhfuil easpa foirne ann agus cad atá an tAire Stáit ag déanamh mar gheall air sin chun é a bhrostú ar aghaidh?
Gabhaim buíochas leis an Aire. An mbeidh sé ag casadh le Gaeloideachas roimh an Nollaig?
Beidh, le cúnamh Dé. Tá an dara ceist agam. Táim cinnte go bhfuil go leor rudaí le plé leis an Aire ag Gaeloideachas, ach is ar cheann de na ceisteanna is práinní soláthar scoileanna. Tá soláthar scoileanna ar cheann de na ceisteanna is práinní. Rinne an Coimisinéir Teanga imscrúdú maidir leis an soláthar oideachais trí Ghaeilge. Bhí geallúint tugtha sa Straitéis 20 Bliain don Ghaeilge go mbeadh fáil ar oideachas trí Ghaeilge ag chuile ghasúr sa tír. Tá an chaoi a ndéantar roghnú ar scoileanna faoi láthair éagórach. Dúirt an Coimisinéir Teanga é seo agus is cosúil go ndúirt an Roinn go ndéanfaidís scrúdú air. Tá sé éagórach ar scoileanna lánGhaeilge. An bhfuil aon obair déanta sa Roinn mar réamhobair ar an gceist seo maidir le soláthar scoileanna lánGhaeilge nua a bheidh ar fáil ar fud na tíre?
Tá a fhios ag an Leas-Cheann Comhairle cé chomh tábhachtach agus atá an aersheirbhís do mhuintir oileáin Árann. Tá ceist dhíreach agam, cén dul chun cinn atá déanta ag an Roinn chun Aerfort na Mine a cheannach?
Tá a fhios agam go bhfuil an tAire Stáit ar an eolas cé chomh tábhachtach agus atá an aerseirbhís agus i ndáiríre, ba scéal dearfach é gur rinne an Roinn an cinneadh an t-aerfort a cheannach agus is dul chun cinn suntasach é sin. Áfach, níl aon chinnteacht fós agus ba mhaith liom a fháil amach an tréimhse ama atá i gceist. Mar is eol don Aire Stáit, tá muintir oileáin Árann ag streachailt le fada an lá chun cinnteacht a bheith acu ó thaobh na seirbhísí de. Cuireann an easpa cinnteachta isteach go mór orthu mar bíonn orthu streachailt seachtain i ndiaidh seachtaine chun cinnteacht a fháil. An bhfuil tréimhse ama i gceist leis an bpróiseas seo chun an t-aerfort a cheannach?
Tuigim é sin agus cuirim fáilte roimh an bpróiseas sin ach is dócha go n-aontaíonn an tAire Stáit liom nach féidir dul ar aghaidh mar a bhfuil cúrsaí faoi láthair agus le cúpla bliain anuas. Caithfimid cinnteacht a bheith againn agus caithfimid an t-aerfort a cheannach chomh sciobtha agus is féidir agus ansin caithfimid conradh a chur i gcrích ionas go mbeidh cinnteacht ann. Níl a fhios agam an bhfuil tuiscint mhaith ag an Roinn ar seo. Cloisim é sin agus de réir mar a thuigim, tá an Roinn ag caint faoi helicopter arís. B'fhéidir gur ráfla atá i gceist agus b'fhéidir go bhfuil mé mícheart ach iarraim ar an Aire Stáit a rá liom nach bhfuil an Roinn ag caint faoi sheirbhís helicopter a chur ar fáil agus go bhfuil an Roinn dáiríre faoi chumarsáid chiallmhar a bheith aici le muintir Árann chun seirbhís a chur ar fáil do mhuintir oileáin Árann?
I dtreo deireadh na bliana anuraidh, chuir mé ceist mar gheall ar Bhille na dteangacha oifigiúla. Bliain na Gaeilge a bhí ann an tráth sin. Níor deineadh dul chun cinn maidir leis an Acht sin anuraidh. Bhí an tArd-Aighne á scrúdú. Tuigim go bhfuil sé á scrúdú faoi láthair agus tuigimid go léir go mbeidh reachtaíocht maidir leis an mBreatimeacht á phlé ar feadh cúpla seachtain. An bhfuil aon ullmhúchán á dhéanamh faoi láthair chun Bille na dteangacha oifigiúla a thabhairt chun cinn? An mbeidh sé ullamh nuair a bheidh an reachtaíocht i gcomhair an Bhreatimeachta críochnaithe? An mbeimid ábalta brú ar aghaidh leis gan a thuilleadh moille ag deireadh na míosa?
An chéad cheist, Deputy Jack Chambers. Níl sé i láthair. Is Deputy Buckley representing Deputy Ó Snodaigh?
B’fhéidir nach bhfuil cead agam ach ba mhaith liom fáilte a chur roimh Scoil Loreto as Baile na nGallóglach, Milford i gContae Dhún na nGall agus tá súil agam go mbainfidh sibh sult as bhur dturas anseo go dtí Dáil Éireann. Before I call Deputy Deering, I call Deputy Clare Daly, whom I almost overlooked. How could I have done that?
Gabhaim buíochas leis an Tánaiste ach is í mo cheist ná an féidir leis an Rialtas Gaillimh a phiocadh mar eiseamláir chun a thaispeáint cad is féidir a dhéanamh le cathair atá sáite i dtranglam tráchta. Tá tranglam tráchta, cúrsaí tithíochta, agus cúrsaí fostaíochta fite fuaite le chéile. Táim ag rá leat agus d'aontaigh an Tánaiste liom go bhfuil forbairt i nGaillimh ag leanúint na forbróirí arís. Níl plean cuimsitheach i gceist. Tá neart talaimh againn i gceantair na nduganna, i lár na cathrach, i Stáisiún Ceannt, sa seanaerphort, agus níl aon ghá le fadhbanna i nGaillimh. Is drochphleanáil, easpa físe, agus easpa phlean cuimsithigh atá i gceist chun dul i ngleic leis na fadhbanna. Ba chóir dúinn plean cuimsitheach a réiteach go práinneach. Is é seo an Dáil dheireanach chun dul i ngleic le athrú aeráide. Níl an dara rogha againn. Tá na gasúir óga ar na sráideanna ag impí orainn rud a dhéanamh. Mar chuid d'fheachtas, shínigh 22,000 duine i nGaillimh píosa páipéir ag impí ar an Rialtas breathnú ar thuarascail féidearthachta maidir le light rail a chur ar fáil mar chuid den réiteach. Bhí an 22,000 duine sin ag seasamh sa sneachta ag iarraidh tacaíocht a thabhairt don achainí. An féidir an Rialtas Gaillimh a phiocadh mar eiseamláir agus an rud ceart a dhéanamh? An féidir leis taispeáint go bhfuil sé i ndáiríre do na gasúir a mbeidh ar na sráideanna an tseachtain seo?
Gabhaim buíochas leis an Taoiseach as ucht a chuid fhreagra. Tá súil agam gur bhain gach éinne sonas agus sásamh as Seachtain - nó coicís - na Gaeilge. An mbeidh tuairisc nua maidir le dul chun cinn Roinn an Taoisigh faoin straitéis 20 bliain ar fáil go luath? Baineann an tuairisc is déanaí le dul chun cinn na Roinne faoin straitéis ón mbliain 2015. Sin beagnach ceithre bliana ó shin. Impím ar an Taoiseach é sin a réiteach láithreach. Ba mhaith liom ceist dhíreach a chur ar an Taoiseach; cathain a bheidh Bille na dteangacha oifigiúla (leasú) foilsithe? Bhí sé le déanamh an bhliain seo caite. An féidir leis an Taoiseach dáta a thabhairt dom inniu?
Is ceist shimplí í seo ar chuir mé í arís agus arís eile. Cá bhfuil muid sa phróiseas chun Aerfort na Mine a cheannach?
Cá bhfuil sé?
Ba mhaith liom filleadh ar roinnt ceisteanna curtha agam le tamall anuas. Cén fáth go bhfuil €103 in aghaidh an chloiginn sa bhreis á íoc leis na scoileanna deonacha le hais na scoileanna a thagann faoi na ETBs, na scoileanna pobail agus na scoileanna cuimsitheacha atá ag múineadh trí Ghaeilge? Faighim an freagra céanna i gcónaí, is é sin, nach é an Roinn a leithdháileann an t-airgead ar na scoileanna a thagann faoi na ETBs. Ar ndóigh, mura bhfaigheann na ETBs an t-airgead, ní féidir leo é a roinnt. Íoctar na liúntais céanna, nach mór, leis na ETBs faoi gach uile aicme eile de liúntas seachas an liúntas múineadh trí Ghaeilge de €103 in aghaidh an dalta in aghaidh na bliana. Is léir nach bhfuil fonn ar dhuine éigin istigh sa Roinn cothrom na Féinne a thabhairt sa chás seo. Tá 71 meánscoil ag múineadh trí mheán na Gaeilge. Is scoileanna deonacha iad 20 acu siúd, agus tá cuid acu in áiteanna rachmasacha. Is scoileanna ETB iad 46 acu. Is scoileanna pobail nó cuimsitheacha iad na cúig scoil eile. Chomh maith leis sin, tá cúig cinn de na scoileanna a thagann faoi na ETBs, nó na coistí gairmoideachais mar a bhíodh, ar oileáin. Dhéanfadh an €103 in aghaidh an chloiginn an-difríocht dóibh. Cén fáth a bhfuil an ceart seo á shéanadh ar dhaltaí na scoileanna lán-Ghaeilge atá faoi chúram na boird oideachais agus oiliúna nó atá ag feidhmiú mar phobalscoileanna nó scoileanna cuimsitheacha?
Cá bhfuil sí?
An cheist atá agam ná chun fiafraigh den Aire Cultúir, Oidhreachta agus Gaeltachta cad atá sí chun a dhéanamh chun a chinntiú go gcloíonn an Státchóras agus na comhlachtaí Stáit lena ndualgas reachtúil agus bunreachtúil maidir leis an teanga oifigiúil?
Maidir le reachtaíocht atá geallta, chuir sé gliondar ar mo chroí nuair a chuala mé an Taoiseach ag rá an tseachtain seo caite go bhfuil Bille na dTeangacha Oifigiúla réidh. Níl a fhios agam cén dáta atá i gceist. An féidir leis an Taoiseach soiléireacht a thabhairt dom, mar Chathaoirleach ar Chomhchoiste na Gaeilge, na Gaeltachta agus na nOileán? Cén uair a fhoilseofar an Bille?
Tá mé sásta go mbeidh ról lárnach ag na hoileánaigh. Tá mé sásta mo leasú a tharraingt siar má tá an Teachta sásta an rún atá curtha chun cinn aici a athrú ar an mbunús sin. An mbeimid in ann é a oibriú amach?
Gabhaim buíochas leis an Aire Stáit. Aontaím leis agus leo siúd a bhí ag obair ar an mBille seo sa chúlra ó 2004, agus fiú roimhe sin ón uair a dúradh ar dtús báire nach raibh an chéad Acht, Acht na dTeangacha Oifigiúla 2003, foirfe agus go raibh sé lochtach. Ó shin i leith tá daoine ag tnúth leis an mBille nua seo. Is é sin an fáth a rinneadh obair leanúnach agus an fáth gur luigh daoine isteach ar an gcomhairliúchán agus go bhfuil siad ar bís an reachtaíocht nua a fheiceáil os ár gcomhair agus é a chíoradh. Ní cáineadh é seo ach bhí dabht ar dhaoine go raibh sé ag teacht toisc gur chuala siad gealltanais roimhe. Tá sé go maith scéal an Aire Stáit a chloisteáil anois agus an Bille a fheiceáil ar an gclár reachtaíochta i mbliana. Chonaic muid agus chuala muid rudaí mar sin roimhe sin so tá súil agam go mbeidh sé os ár gcomhair chun go mbeidh muid in ann luigh isteach air roimh an Nollaig. Cathain a bheidh an Bille rite mar Acht?
Tá mé ag iarraidh a fháil amach ón Aire nó ón Aire Stáit cé chomh luath is a bheidh sí nó sé ag tabhairt cuairte ar Ghaeltacht Dhún na nGall. Taobh amuigh den chruinniú Rialtais i nGleann Cholm Cille, ní raibh an tAire nó an tAire Stáit i nGaeltacht Dhún na nGall ón uair a ceapadh iad. An bhfuil tuairisc á lorg ag an Aire Stáit, nó b'fhéidir faighte aige, maidir leis an damáiste atá déanta ar bhóithre oileáin Dhún na nGall, ina measc Árainn Mhór, Toraigh, Inis Bó Finne, Gabhla agus Oileán Uaighe? An raibh sé i dteagmháil leis an Aire, an Teachta Ring, maidir le hairgead a fháil fá choinne na bóithre seo a chóiriú?
An bhfuil an tAire Stáit sásta dul i dteagmháil leis an Aire, an Teachta Ring, agus brú a chur air airgead a sholáthar le haghaidh na mbóithre seo, a scriosadh le déanaí?
An bhfuil an tAire Stáit sásta é a dhéanamh anois, tar éis an scriosta atá déanta?
An raibh an tAire Stáit i dteagmháil leis tar éis na dtuilte?
Fiafraím den Aire, nó den Taoiseach, soiléiriú a thabhairt faoin aersheirbhís do na hOileáin Árann agus an síneadh conartha a bhaineann leis. Chomh fada agus atá sé ina sheasamh, an dtabharfaidh an tAire soiléiriú maidir leis an bpróiseas ceannacháin freisin?
Luaigh an tAire Stáit Údarás na Gaeltachta agus an €1 milliún breise agus go ndeachaigh sé suas go dtí €10 milliún. In 2008 bhí €25 milliún á fháil ag Údarás na Gaeltachta. Tagraím do na tograí eile atá curtha faoina bhráid le tamall de bhlianta anuas ó Chonradh na Gaeilge. Níl an t-airgead ann agus ní bheidh sé in ann cur leis na tograí sin muna thagann an t-airgead. Tá mé ag caint mar gheall ar thograí ar nós scéimeanna do thuismitheoirí, scoláireachtaí aosaigh agus ógánaigh, líonraí Gaeilge, lárionad na Gaeilge agus Raidió Rí-Rá fiú. Tá a fhios agam gur thug an tAire Stáit €75,000 dó i mbliana ach níl go leor ann. Cén uair a fheicimid ardú suntasach seachas ardú suarach ar an méid airgid atá de dhíth chun ár dteanga náisiúnta a chaomhnú agus a athbheoigh sa tír seo?
Maidir leis an gcoiste idir-rannach ó thaobh na n-oileán de, an féidir leis an Aire Stáit soiléiriú a thabhairt maidir leis na téarmaí tagartha, ballraíocht an choiste agus an clár oibre?
Cá bhfuil siad?
Tá córas nua á thabhairt chun cinn ag an Aire chun díolúine ón nGaolainn a thabhairt do dhaoine. Sular tugadh é sin i bhfeidhm, cén plé a rinneadh maidir leis an éifeacht a bheadh aige seo ar an straitéis 20 bliain, ar stádas na Gaeilge, agus ar an teanga i gcoitinne? An ndearnadh plé le haon choiste? Conas a tháinig an tAire ar an réiteach sin?
Tuigim go mbeadh díolúine riachtanach do roinnt daoine nó go mbainfidh siad tairbhe as. Go n-éirí leo. Tá rud faoi leith ann ar a theastaíonn uaim díriú ach go háirithe. Tuigim go raibh próiseas comhairliúcháin poiblí ann. Rinne cigirí an Aire féin scrúdú ar an ábhar. Ar mhol an chigireacht an córas atá ann? Tuigim go raibh na cigirí ag dul i dtreo eile ar fad. Nach rabhadar ag rá nach raibh bunús eolaíochta leis an gcóras atá molta? Cén plé go díreach a ndearnadh leis na hAirí eile? Nuair a cheistíomar an tAire Stáit ar a bhfuil freagracht as an nGaeltacht i gComhchoiste na Gaeilge, na Gaeltachta agus na nOileán, dúirt sé nach raibh sé páirteach in aon phlé maidir leis an díolúine. Ar bhraith an tAire go dtiocfadh é seo salach ar an straitéis 20 bliain? Tá sé ag laghdú an líon daoine a bheidh ag staidéar na Gaolainne. Ag an am céanna, tá sé sa straitéis atá leagtha síos go dteastaíonn ón Rialtas líon na ndaoine a ardú. Cén plé a ndearnadh ar an éifeacht a bheidh aige sin ar an straitéis 20 bliain?
Gabhaim buíochas leis an Aire Stáit. Tá sé soiléir ó na figiúirí sin go bhfuil bearnaí ann agus nach bhfreastalaítear ar phobail áirithe, mar iad siúd i gContae na Mí nó Contae Mhaigh Eo. Is léir go mbeidh brú ollmhór ar phé duine a fhreastalaíonn ar chúige Mhumhan, agus iad ag déileáil le gach rud idir Phort Láirge, Chiarraí agus Chontae an Chláir. Is ceantar mór fairsing é, agus is ceantar ollmhór é Dún na nGall freisin. Tá ról an-tábhachtach ag na daoine seo agus tá sé an-tábhachtach go bhfuil a ndóthain daoine ann agus foireann ar fáil chun freastal ar na pobail éagsúla. Cloisimid i gcónaí go bhfuil Muintearas teoranta ag cur brú ar an údarás maidir le maoiniú. An bhfuil an tAire Stáit tar éis féachaint ar na figiúirí sin agus an bhfuil sé sásta go bhfuil go leor airgid ann? Ní bhfuair Údarás na Gaeltachta ach ardú beag i mbliana i gcomhair cúrsaí reatha. An bhfuil srian ann, nó an féidir an maoiniú sin a scaoileadh chun freastal ar na pobail Ghaeltachta ar fad ar fud na tíre?
Mar is eol don an Aire Stáit, tá dráma Bhille na dteangacha oifigiúla ar siúl ar feadh breis agus bliain anois. An bhféadfadh an tAire Stáit cinntiú go bhfoilseofar an Bille inniu?
Gabhaim buíochas leis an Aire. Anois, casaimid ar cheisteanna agus freagraí le críoch a bheith curtha le ráiteas an Aire. We turn now to questions, answers and statements. The first party to speak is Fianna Fáil which has 15 minutes. I call Deputy Thomas Byrne. An bhfuil an Teachta ag roinnt a chuid ama?
An bhfuil an Teachta Ó Laoghaire ag roinnt ama?
Go raibh míle maith agat. Sin gealltanais amháin. Ó thaobh na n-oileán de, tá díomá orm go bhfuil na hoileáin anois faoi Roinn eile. Ceapaim gur droch-chinneadh é sin ach feicfimid. Tá mé sásta obair leis na hAirí agus leis an Roinn eile. Maidir le polasaí do na hoileáin, cá bhfuil sé? Níl sé luaite in aon áit. Chuireamar rún os comhair na Dála cúpla bliain ó shin agus ghlac formhór na Dála leis an rún sin maidir le polasaí do na hoileáin. Cé atá i gceannas anois? Tá na hoileáin faoi Roinn eile. Cathain a mbeidh an polasaí sin foilsithe?
Admhaím nach mbeidh seans nó am ag an Aire Stáit freagra a thabhairt ach b’fhéidir go mbeidh sé in ann freagra scríofa a thabhairt dom ar an gceist seo. Maidir leis an uimhir mhoil dhigiteach atá leagtha amach laistigh de na Meastacháin seo, le 31 luaite mar sprioc don bhliain seo, an bhfuilimid ar an treo ceart chun an sprioc sin a bhaint amach an bhliain seo? I bhfianaise an mhéadú ollmhór cinn oibre atá tar éis tarlú de bharr na géarchéime sláinte Covid-19 agus na gealltanais atá sa chlár Rialtais ó thaobh cinn oibre, an smaoineoidh an Roinn ar na spriocanna níos ilmhaoiní de na moil dhigiteacha a chur i láthair amach anseo agus muid ag pleanáil cén áit go díreach a bheidh na moil dhigiteacha seo lonnaithe? An bhfuilimid ag cinntiú go bhfuil treoirlínte ann ionas go mbeidh aidhmeanna ó thaobh spriocanna aistíochtaí agus pleanáil straitéise agus fadtéarmach dár gceantair Ghaeltachta bainte amach freisin? Mar shampla, an mbeidh siad cóngarach do sheirbhísí áitiúla cosúil le scoileanna nó siopaí, chomh maith le naisc chórais iompar poiblí laistigh den Ghaeltacht, agus ar aghaidh go seirbhísí Gaeilge go háirithe?
Cé atá ag déileáil leis an gceist seo?
An féidir liom ceist ar bith a chur ar an Aire?
Táim ag iarraidh fáil amach ón Aire cén uair a bheidh plean tarrthála cuimsitheach againn don bhealach romhainn maidir leis an Ghaeilge, an Ghaeltacht agus na pobail atá cónaí orthu sna ceantair sin tar éis Covid-19. Cén uair a fheicimid an plean sin ón Rialtas?
Déanaim comhghairdeas leis an Aire Stáit. Tá súil agam go bhfeicfimid é, agus an tAire sinsearach, i nGaeltacht Thír Chonaill gan mhoill. Baineann an cheist atá roimh an Dáil leis na tacaíochtaí gur féidir leis an Roinn a thabhairt don rannóg Ghaeilge i gcampas Mhic Aoidh i nDoire de chuid Ollscoil Uladh. Bhuail Teachta Mac Lochlainn agus mé féin le grúpa ollamh agus léachtóirí ón rannóg seo le gairid. Is é an rannóg Ghaeilge sin an t-aon rannóg Ghaeilge a bhíonn ag teagasc go huile is go hiomlán i nGaeilge Uladh. Déanann sé freastal ar chainteoirí Gaeilge Uladh sa taobh seo tíre. An bhfuil Roinn an Aire Stáit sásta tacaíocht airgid nó cúiteamh a thabhairt dó sa dóigh is gur féidir leis leanúint ar aghaidh leis an tseirbhís a chuireann sé ar fáil?
Cén cúnamh breise atá á thabhairt do cheantair Ghaeltachta chun hallaí pobail a choimeád oscailte i mbliana agus sa bhliain seo chugainn?
I call Deputy Shanahan. Cá bhfuil sé?
An bhfuil tú ag roinnt do chuid ama? Are you sharing your time?
It is a strange motion because it has left out ceann amháin de na coistí nach bhfuil ar an liosta agus a mbíonn ag déileáil le reachtaíocht. Níl an coiste um Ghaeilge ar an liosta. Is ait go bhfuil sé fágtha ar lár agus an rún seo ár gcomhair. Níl aon leithscéal ná míniú air sin tugtha. An míneoidh an Príomh-Aoire é sin dúinn agus don phobal i gcoitinne?
Cén obair atá déanta ag Roinn an Aire chun freagracht as soláthar díreach a aistriú ón Roinn Dlí agus Cirt agus Comhionannais? What preparatory work has taken place with respect to responsibility for direct provision being transferred to his Department?
Sin deireadh le ceisteanna chun an Aire breisoideachais agus ardoideachais, taighde, nuálaíochta agus eolaíochta. Nach iontach na hainmneacha atá ag na Ranna Stáit nua seo?
Anois bogfaimid ar aghaidh chuig an Independent Group. Glaoim ar an Teachta Connolly. Is she sharing time?
Cén uair a dhéanfaidh an tAire cinneadh maidir le deontas aonuaire a thabhairt do TG4 chun an t-airgead a bhí air a chaitheamh le linn an tréimhse Covid go dtí seo a chlúdach toisc go raibh sé ar an ngannchuid ar an gcéad dul síos agus toisc go bhfuil gá le €1.9 milliún chun an t-airgead ar chaith sé go dtí seo a ghlanadh?
An bhfuil an Teachta ag iarraidh san am atá fágtha an t-amhrán a chanadh?
Is there a ceist eile from Deputies Cowen or McAuliffe?
The next contributor listed is Deputy Gannon but níl sé anseo and neither is Deputy O'Connor. Is Deputy MacSharry here for Deputy O'Connor?
Gabh mo leithscéal. An bhfuil cóip den óráid sin ar fáil?
Nach bhfuil sé ar fáil faoi láthair?
An bhfuil tuairim ag an Aire Stáit maidir le cathain a bheidh Airí de chuid an DUP ar fáil ionas go mbeidh an cruinniú uile-Éireann nó uile-oileánda maidir le cúrsaí teanga, a cuireadh ar ceal ag deireadh mhí an Mhárta nuair nach raibh an tAire Gordon Lyons ar fáil, in ann tarlú?
Can we have a little co-operation más é do thoil é?
An féidir liom fanacht i mo shuí?
Gabhaim buíochas leis an Aire Stáit as an dá leathanach eolais agus tugaim faoi deara go mbaineann an chuid is lú díobh leis na coláistí samhraidh. Dúirt an tAire Stáit go bhfuil go leor oibre déanta agus go bhfuil go leor oibre le déanamh, agus go bhfuil ceistneoir i gceist. Ní thuigim an mhoill leis seo. Tá an tuarascáil ón gcomhchoiste Gaeilge againn, agus mar is eol don Aire Stáit, is ball den choiste mé mar aon leis an gCathaoirleach Gníomhach, an Teachta Ó Cathasaigh. Tá 23 moladh ann agus ní raibh aon easaontas ó thaobh na moltaí sin. Nuair a scríobh Cathaoirleach an choiste an réamhrá, chuir sé béim ar mholadh uimhir a trí maidir le tacaíocht phráinneach atá ag teastáil ó na coláistí samhraidh. Cuireann an tuarascáil seo in iúl dúinn chomh tábhachtach is atá siad do na Gaeltachtaí uilig agus do na daltaí, agus - mar atá scríofa sna moltaí - gur gá iad a leathnú amach do dhaoine eile. Sa chomhthéacs sin agus i gcomhthéacs na paindéime, an féidir leis an Aire Stáit a rá go simplí cén fáth go bhfuil an mhoill seo ann?
Baineann mo cheist le hÚdarás na Gaeltachta agus leis an gcóras monatóireachta atá aige ó thaobh na Gaeilge de maidir lena comhlachtaí a thagann faoi chúram an údaráis. An bhfuil an córas monatóireachta cuí don fheidhm; is é sin chun a chinntiú go bhfuil an Ghaeilge i lár an aonaigh sna monarchana uilig?
An leanfaidh mé ar aghaidh?
Conas mar a sheasann an leasú?
Ar mhaith leis an Aire Stáit críochnú ar an ábhar seo?
Gabhaim buíochas a Cheann Comhairle. Cé mhéad am atá agam, le do thoil?
Tá ról ceannaireachta ag oifig an Taoisigh agus tá deis an-mhaith aige cúrsaí Gaolainne a chur chun cinn, ní amháin sa tír seo ach go forleathan ar fud na cruinne. Tá ardán mór agus láidir ag an Taoiseach agus a oifig i measc pobal na Gaolainne ar fud na cruinne. Tá an cheathrú scéim teanga i bhfeidhm ina oifig faoin tráth seo. Bheadh athnuachan le déanamh air sin an bhliain seo chugainn agus bheadh athbhreithniú ar siúl faoin tráth seo. Tá an Rialtas ag tabhairt chun cinn Bille nua a athróidh an tslí go ndéantar láimhseáil ar na scéimeanna teanga agus mar sin de. Mar sin, ní bheinn ag súil go mbeadh aon athnuachan á dhéanamh ach beidh athbhreithniú le déanamh. Cad iad na buaicphointí atá le feiscint mar chuid den athbhreithniú atá an Rialtas ag déanamh? Cén dul chun cinn atá déanta maidir leis na scéimeanna éagsúla a bhí i bhfeidhm in oifig an Taoisigh? Can iad na spriocanna atá amach romhaibh? Tá sé in aigne leis an mBille nua go mbeadh 20% d’earcaigh nua sa Státseirbhís ábalta a ngnó a dhéanamh trí Ghaolainn. An bhfuil na huimhreacha sin nó an líon sin daoine ann cheana féin in oifig an Taoisigh nó cathain an bhfuil an Taoiseach ag súil a leithéid sin a bhaint amach?
A Aire Stáit, an bhfuil aon rud le rá agat?
Baineann mo cheist le stádas phlean teanga Oileáin Árann agus plean teanga Ghaeltacht an Láir. Cén uair a bheidh na 26 plean teanga foilsithe? Cé mhéad atá ag feidhmiú faoi láthair?
Fáiltím roimh an dea-scéal go bhfuil suas le €100,000 faofa do chathair na Gaillimhe mar aitheantas ar na dúshláin bhreise a bhaineann léi ach bhain mo cheist le stádas phlean teanga Oileáin Árann agus Ghaeltacht an Láir. Tá sé ráite ag an Aire Stáit go mbeidh siad faofa gan rómhoill. Táimid ag cloisteáil an freagra ceannann céanna le bliain anuas. Cén uair go cruinn a bheidh na pleananna faofa ag Roinn an Aire Stáit? Cén fhad atá sé os a chomhair?
Gabhaim buíochas as an soiléiriú sin. Tá a fhios agam go bhfuil an tAire Stáit agus a oifigigh i mbun oibre ach tá práinn leis seo. Is í mo cheist go díreach ná cén fhad atá na pleananna os comhair an Aire Stáit nó os comhair na Roinne. Baineann an próiseas pleanála teanga leis an nGaeilge a chothú, a neartú agus a láidriú, toisc go bhfuil stádas na Gaeilge i mbaol. Tá sé sin aitheanta againn go léir agus ag an lucht acadúil. Seo cuid den phróiseas don 26 limistéar pleanála teanga. Cé mhéad atá ag feidhmiú agus cén uair a bheidh an dá phlean seo faofa?
Cad a dhéanfaimid feasta gan airgead?
An bhfuil an Teachta Ó Snodaigh ag iarraidh teacht isteach?
Tá an cheist seo ag fiafraí, a Chathaoirligh Gníomhaigh, an bhfuil aon straitéis ann maidir le nuachtán clóite as Gaeilge a athbhunú agus cad iad na tacaíochtaí breise ar gá d'iriseoir i nGaeilge chun a dhéanamh cinnte de go mbeidh sé nó sí ar chomhleibhéal leis an mBéarla?
Sa Fhrainc, ar Netflix agus Disney+ agus araile, caitear 20% den ioncam a fhaigheann siad ar ábhair a dhéantar sa Fhrainc, a chosnaíonn agus a thugann tacaíocht bhreise don earnáil scannánaíochta. An bhfuil sé i gceist an macasamhail den DDADUE na Fraince, a chuireann treoir Eorpach um sheirbhísí meán closamhairc i bhfeidhm, a thabhairt isteach anseo?
Mar is eol don Aire, tá an-bhuairt ar thuismitheoirí le gasúir ag a bhfuil Gaeilge mhaith acu mar tá scéal ann go mbeidh dhá churaclam Gaeilge ann ach nach mbeidh buntáiste dá laghad ann dóibh siúd a dhéanann an ceann is dúshlánaí. Cén uair a dhéanfar an cinneadh seo? Cén uair a chuirfear deireadh leis an tseafóid seo go mbeadh dhá churaclam ann agus na marcanna céanna as an gceann éasca agus a bheadh as an gceann deacair?
Cén dáta a bheidh sé á dhéanamh?
Baineann an cheist seo le scéim labhairt na Gaeilge, scéim a bhí ann suas go dtí 2011. An gcreideann an tAire Stáit gur seo ceann de na scéimeanna críochnúla gur chóir go mbeadh ann chun tomhais a dhéanamh ar leibhéal na Gaeilge agus chun tacaíocht a thabhairt do theaghlaigh sa Ghaeltacht?
An féidir leis An Taoiseach bualadh le Conradh na Gaeilge?
A Theachta, an bhfuil tú sásta?
Gabh mo leithscéal?
An bhfuil cóip de ráiteas an Aire Stáit ar fáil?
Ba mhaith liom fiafraí den Aire Stáit cad atá déanta aige ó a ritheadh Acht na dTeangacha Oifigiúla (Leasú), 2021 i mí na Nollag seo caite? Cén obair atá le déanamh laistigh dá Roinn chun déanamh cinnte de go mbeidh Gaeilgeoirí á earcú ag an leibhéal 20%?
Gabh mo leithscéal, a Cheann Chomhairle. An féidir leis an Taoiseach an cheist a fhreagairt?
Tá sé go maith go bhfuil céim glactha agus go bhfuil an tAire Stáit ag rá go mbeidh céimeanna eile ann. Tá súil agam go mbeidh an tAire Stáit in ann plean cúig bliaina nó fiú amháin deich mbliana a chur ar siúl le go dtuigeann iad siúd atá ina mná tí faoi láthair, agus na brúnna san áireamh, cad atá in ann dóibh, agus dóibh siúd freisin atá ag teacht isteach san earnáil. Is earnáil rí-thábhachtach é seo ó thaobh gheilleagar na nGaeltachtaí, go háirithe. Is gá dúinn níos mó a dhéanamh, ní hamháin chun cuidiú leo le linn na tréimhse samhraidh, ach ina dhiaidh sin freisin chun daoine eile a mhealladh. Chomh maith leis sin, tá athchóiriú agus a leithéid de dhíth agus caighdeáin nua toisc Covid-19 ag teastáil. Beidh ar mhná tí, ar bhrúnna agus a leithéid, infheistiú a dhéanamh chun athdheisiú nó deisiúcháin a dhéanamh ar fhoirgnimh. An bhfuil aon chiste ar leith ar fáil dóibh sin?
Tá brón orm arís a Aire Stáit gur chuir mé an cheist seo isteach i mBéarla. What funding is available to voluntary groups to partake in Irish language activities?
An bhfuil cóip den óráid ar fáil?
Is ceist í seo mar gheall ar Acht na dTeangacha Oifigiúla (Leasú), 2021 a rith muid anseo sa Teach in 2021. Tá forálacha ann nach bhfuil tagtha i bhfeidhm. Cad iad na forálacha sin agus cén uair a bheidh siad ag teacht i bhfeidhm?
An bhfuil éinne eile ag iarraidh labhairt ar an ábhar seo? Níl. An bhfuil freagra ag an Aire ar an leasú seo?
An bhfuil tú ag brú leasú Uimh. 11?
Níl a fhios agam an bhfuil an tAire ag iarraidh freagra a thabhairt?
Cá bhfuil an t-airgead?
Is dócha go bhfuil an cheist seo soiléir ón méad atá inti. An bhfuil plean ann na comharthaí a athrú ó "Inis Mór" go "Árainn"?
B’é an cheist ná an bhfuil an t-athrú sin chun tarlú i mbliana, fiú ar roinnt de na comharthaí. Tuigim an méid a tharla agus a raibh ráite ag an gCoimisinéir Teanga. Caithimid cuimhneamh go bhfuil go leor staire ag baint le logainmneacha agus go bhfuil tábhacht ollmhór ag baint leo. Sin an fáth gur ardaíodh an cheist seo liom agus leis an gCoimisinéir Teanga. An bhfuil a fhios ag an Aire cé mhéad comhartha atá i gceist anseo? An athrófar cuid de na comharthaí sin i mbliana? Fiú más rud é nach bhfuil ach cúpla ceann ann, an bhfuil an próiseas chun tosnú i mbliana?
Gabhaim buíochas leis an Aire Stáit as an bhfreagra sin. Ceann de na fáthanna a raibh daoine i bpobal na Gaeilge diongbháilte go bhfillfí ar thoghcháin d’Údarás na Gaeltachta ná chun guth an phobail sin a chur i gcroílár an phróisis cinnteoireachta inár gceantair Ghaeltachta agus do mhuintir na Gaeilge ar fud na cruinne agus ar fud na tíre. Leis sin, ní mór dúinn a chinntiú nach díreach réigiún tíreolaíochta atá i gceist leis an ionadaíocht seo ach go mbeadh dearcthaí éagsúla le cloisteáil ar an mbord agus eispéireas éagsúil freisin. Ba chóir go mbeadh máithreacha, seanaithreacha agus seanmháithreacha laistigh den phróiseas sin agus go mbeadh dearcthaí éagsúla ann. Dúirt an tAire Stáit go mbeadh deichniúr tofa. An mbeidh aon chuóta inscne ag baint leis an deichniúr sin nó leis an seisear atá le ceapadh ag an Aire?
Baineann an cheist seo leis an mBlascaod Mór. An féidir leis an Aire Stáit aon nuacht a thabhairt don Teach faoin scéal?
Cén dul chun cinn atá déanta ag an Aire agus ag a Roinn chun Gaelcholáiste an Chláir neamhspleách a fhorbairt in Inis?
An fhadhb is mó leis an rud a choimeád faoi athbhreithniú ná gach uile bhliain beidh páistí sa cheantar seo nach bhfuil aon bhealach acu teacht ar mheánscolaíocht trí Ghaeilge mar nach bhfuil an Stát tar éis aon phleanáil chuí a dhéanamh. Tá a fhios ag an Stát ó rang a haon nó fiú ó rang na leanaí go bhfuil na páistí seo ag freastal ar scoileanna lán-Gaeilge. Tá a fhios ag an Stát le tamall maith de bhlianta anuas go bhfuil Coláiste Eoin, Coláiste Íosagáin agus Coláiste an Phiarsaigh lán go doras cheana féin agus nach bhfuil aon fháil ar spásanna sna coláistí sin. Tá an Rialtas ag diúltú do na páistí seo spás dóibh leanúint ar aghaidh. Ní chuireann sé sin fiú san áireamh na páistí atá ag freastal ar choláistí Béarla agus atá ag iarraidh casadh ar Ghaelscolaíocht ag an meánleibhéal. Ní fiú tráithnín a rá go bhfuil an rud seo faoi iniúchadh leanúnach. Tá sé sin ráite le 20 nó 30 bliain anuas. Tá sé in am gníomhú anois. Cá bhfuil an Gaelcholáiste atá ag teastáil do na daltaí seo?
Cén uair atá an polasaí nua seo ag teacht?
An bhfuil sé sin aontaithe? Is that agreed?
An bhfuil aon duine ag iarraidh caint ar an mBille?
Gabhaim buíochas leis an Aire. Is dócha, má bhreathnaímid i gcomhthéacs amháin, go bhfuil dul chun cinn á dhéanamh ach i gcomhthéacs eile is é seo an deichiú ceist inniu uaim, mar chuir mé naoi gcinn roimhe seo, chun a fháil amach cén saghas monatóireachta atá i gceist ag Údarás na Gaeltachta agus ardmheas tuillte ag an údarás. Táimse ag díriú isteach ar na cliantchomhlachtaí, na pleananna teanga agus gan mhonatóireacht ar bith á déanamh go dtí seo orthu. De bharr na ndeich gceist atá curtha agam, bhí mé ag súil le plean gnímh ag dul siar mar is é ceann de na freagraí a fuair mé ná go raibh plean gnímh i gceist. Cá bhfuil an plean gnímh sin agus an bhfuil an tuarascáil nó an anailís le foilsiú? An mbeimid in ann í a fheiceáil agus cad é toradh na hoibre atá déanta acu agus neart airgid caite ag comhlachtaí chun an anailís seo a dhéanamh?
Tá an séasúr turasóireachta faoi lán seoil agus tá brú ollmhór ar an-chuid gnóthaí toisc nach bhfuil lóistín agus na turasóirí a bheadh ann ar fáil. Táim ag caint faoi ghnóthaí a bhaineann le busanna, zip lines agus gníomhartha uisce, pet farms agus go leor eile. Tuigim go bhfuil Fáilte Éireann ag féachaint ar phlean chun tacaíocht a thabhairt ansin. An bhfuil béim ar thacaíocht do na comhlachtaí sin nó an bhfuiltear fós ag féachaint ar shlí chun lóistín a scaoileadh? Is there an emphasis on a support package or is it on freeing up further accommodation, even at this late stage? Is there an indication of a timeline for when that Fáilte Ireland report is due?
An cheist atá agam ná cad iad na beartais atá ag an Roinn maidir le bunú Gaelscoileanna agus Gaelcholáistí agus céard iad na critéir a thógtar san áireamh len é sin a dhéanamh?
Cuirim an cheist seo ar an Aire atá freagrach as Acht na dTeangacha Oifigiúla. An bhfuil sí buartha go bhfuil an chuma ar an scéal nach bhfuil ag éirí leis an Stát cloí le rialú na hArd-Chúirte le déileáil le riaráistí de breis is 500 Acht gan leagan Gaeilge a bheith orthu?
Léiríonn gach rud a bhí le cloisteáil faoi RTÉ le roinnt seachtainí anuas an láimhseáil ainnis agus míchothrom agus an chaimiléireacht fiú a bhí ar siúl in RTÉ. Tá daoine feargach mar gheall air. Braitheann an fhoireann atá thíos leis nach raibh cothrom na féinne á fháil. Tá an-díobháil déanta. Cén plean atá ag an Aire chun athchóiriú a dhéanamh agus chun muinín a atógáil in RTÉ?
Ag an am céanna leis na fiosrúcháin faoi chúrsaí airgeadais, an mbeidh fiosrúchán ann mar gheall ar chomhionannas sa tslí ina bhfeidhmíonn an eagraíocht? An leathnófaí é sin amach go dtí Raidió na Gaeltachta, TG4 agus go leor eile? Mar shampla, tá foireann an-bheag ag Raidió na Gaeltachta ag cur clár i láthair agus tá foireann i bhfad níos mó ag RTÉ Radio 1 chun clár comhchosúil a chur ar fáil. Tá sé soiléir nach bhfuil an t-ualach céanna ar gach aon duine. Tá sé tábhachtach go mbeadh comhionannas ann laistigh den eagraíocht. Chomh maith leis sin, gach seachtain ar fud na tíre, bíonn ceadúnais le n-athnuachan ag daoine. Beidh siad ag féachaint ar RTÉ agus ar an mbille sin maidir leis an athnuachan. Cad a déarfaidh RTÉ leo? Conas a mheallfadh an tAire iad chun athnuachan a dhéanamh ar an gceadúnas?
Fiafraím den Aire cén cur chuige atá idir i féin agus Údarás na Gaeltachta a chinntiú go mbeidh leas á bhaint as an 60 foirgneamh atá folamh faoi láthair ag Údarás na Gaeltachta?
Tagraím don Choimisinéir Teanga. Níl aon Choimisinéir Teanga againn. An féidir soiléiriú a thabhairt dúinn cén uair a bheidh Coimisinéir Teanga ann?
Tá ceist simplí agam. Cén uair a bheidh Coimisinéir Teanga nua ceaptha ag an Rialtas? Sin cheist thar a bheith simplí. Tuigim an stair agus chomh tábhachtach is atá ról an choimisinéara. Tháinig sé os comhair Choiste na Gaeilge, na Gaeltachta agus Phobal Labhartha na Gaeilge go mion minic agus rinne sé agus a fhoireann obair na gcapall go leanúnach. Arís, cén uair a bheidh coimisinéir nua ceaptha ag an Rialtas?
Tá ceist simplí agam. Cén uair a bheidh Coimisinéir Teanga nua ceaptha ag an Rialtas? Sin cheist thar a bheith simplí. Tuigim an stair agus chomh tábhachtach is atá ról an choimisinéara. Tháinig sé os comhair Choiste na Gaeilge, na Gaeltachta agus Phobal Labhartha na Gaeilge go mion minic agus rinne sé agus a fhoireann obair na gcapall go leanúnach. Arís, cén uair a bheidh coimisinéir nua ceaptha ag an Rialtas?
Tá dhá chraoltóir seirbhíse poiblí teilifíse sa Stát seo – RTÉ agus TG4. Agus cinneadh á dhéanamh maidir le cistíocht do chraolachán seirbhíse poiblí don bhliain 2024, caithfear déanamh cinnte nach dtabharfar tosaíocht don tseirbhís nach raibh in ann cloí lena buiséad seachas an tseirbhís a chloí lena buiséad, a chuir ard-seirbhís ar fáil ar bhuiséad an-teoranta agus a rinne é sin i dteanga nach labhraítear go forleathan ar fud an domhain, sé sin, an Ghaeilge. Le go bhfásfadh TG4 i gceart an bhliain seo chugainn, theastódh €15 milliún breise. I gcomhthéacs an airgid atá á lua le RTÉ, is airgead beag é. An féidir leis an Taoiseach a dheimhniú go mbeidh an t-airgead sin ar fáil agus, san fhadtéarma nó sa mheántéarma, go dtabharfar an cineál cistíocht do TG4 a thugtar trasna na farraige uainn do S4C do chraoladh i mBreatnais?
Can I make a brief point of clarification, please, a Cheann Comhairle, le do thoil?
Bítear ag maíomh go minic maidir le tacaíocht an Rialtais agus tacaíocht an Stáit don Ghaeilge ach duine ar bith a dhéanann iarracht gnó a dhéanamh leis an Stát trí Ghaeilge, bíonn fadhbanna ollmhóire acu, go mór mór má tá siad ag iarraidh rud a dhéanamh ar líne. Tháinig sé chun solais inniu, mar shampla, nach féidir le múinteoirí clárú leis an gComhairle Mhúinteoireachta trí Ghaeilge i láthair na huaire nó le dhá bhliain anuas. Mar sainchuid den Straitéis 20 Bliain don Ghaeilge, 2010-2030, bhí soláthar ann go mbeadh fochoiste Comhaireachta agus an Taoiseach mar chathaoirleach air a stiúrfadh cúrsaí na Gaeilge sa tír seo agus a dhéanfadh cinnte go gcuirfí an straitéis i bhfeidhm agus go mbeadh cothrom na Féinne agus a gcearta ar fáil do Ghaeilgeoirí. An bhféadfadh an Taoiseach a rá liom an bhfuil sé i gceist fochoiste Comhaireachta a bhunú ar a mbeidh an Taoiseach mar chathaoirleach, mar a bhí geallta sa Straitéis 20 Bliain don Ghaeilge, 2010-2030?
An bhfuil aon duine ag iarraidh teacht isteach ag an bpointe seo?
Tá plé le fada ar straitéis don Ghaelainn laistigh den chóras oideachais ina iomláine ón réamhscolaíocht tríd an mbunscolaíocht agus an mheánscolaíocht agus ar aghaidh chuig an tríú leibhéal. An dtabharfaidh an tAire tuairisc dúinn maidir leis an dul chun cinn atá déanta leis an straitéis sin a chur i gcrích? Cad é an scéal is déanaí maidir leis?
Tá gá leis an straitéis seo. Tá sé an-tábhachtach agus is cinnte go bhfuil céimeanna dearfacha á dtógáil do na scoileanna Gaeltachta, mar a luaigh an tAire, mar aon le céimeanna éagsúla eile laistigh den chóras ach feidhmíonn na céimeanna seo mar chuid den straitéis ina iomláine. Tá sé fíorthábhachtach go mbeadh straitéis iomlán ann don tslí go léir ón réamhoideachas tríd na bunscoileanna agus meánscoileanna agus ar aghaidh chuig an tríú leibhéal. Cloisim go bhfuil roinnt taighde déanta ag an Roinn ach tá sé seo ar siúl le tamall anois. An féidir é a bhrostú ar aghaidh? Cén dul chun cinn atá a dhéanamh? Tá sé fíorthábhachtach go mbeadh straitéis iomlán ann i gcomhair an chórais oideachais ar fad, is é sin, i gcomhair daltaí agus iad ag teacht tríd an tslí go léir ón réamhoideachas go dtí go gcríochnaíonn siad a gcuid oideachais. Caithfear straitéis mar sin a chur i gcrích. An bhfuil aon amchlár nó sprioc-am ag an Aire chun é sin a bhrú ar aghaidh?
Gabh mo leithscéal. How could I forget?
Maidir leis an bpróiseas pleanála teanga, an féidir leis an Aire Stáit soiléiriú a thabhairt dom ar an athbhreithniú atá ar siúl?
Táimid ag dul ar ais go dtí an Rialtas. An Teachta Cathal Crowe has 11.5 minutes. Is he sharing time?
Gabhaim buíochas leis an Aire Stáit. Tá an ceart aige maidir leis an maoiniú do Go bhfios dom, níor lorg sé maoiniú. Tá géarchéim ann ó thaobh foilsitheoireacht na Gaeilge de. An bhfuil an tAire Stáit sásta níos mó a dhéanamh chun a chinntiú go mbeadh tacaíocht ann d'fhoilsitheoirí agus d'irisí amach anseo?
Déileálann an cheist seo leis na forálacha d’Acht na dTeangacha Oifigiúla (Leasú), 2021, maidir le cosaintí don síneadh fada. Ar tháinig siad i bhfeidhm ar an 31 Deireadh Fómhair i mbliana mar a gheall an tAire Stáit dúinn roimhe seo?
Leanfaidh mé ar aghaidh ag labhairt leis an Aire Stáit agus freagraí a fháil domsa. Tá an cheist seo maidir le tuarascáil ó fhóram Chois Fharraige um pleanáil teanga maidir leis an scéim tacaíochta do thuismitheoirí a bhfuil i gceist acu a bpáiste nó a bpáistí a thógáil le Gaeilge. An bhfuil an tAire Stáit chun gníomhú ar an tuarascáil ón bhfóram sin?
Gabhaim buíochas leis an gCeann Comhairle agus guím athbhliain faoi mhaise dó. Táim ag fiosrú faoin mBille maidir leis an toghchán d’Údarás na Gaeltachta. Cuireadh stop le toghchán Údarás na Gaeltachta roinnt blianta ó shin agus is mór an chailliúint a bhí ann. D'oibrigh sé sin nasc idir mhuintir na Gaeltachta agus an údarás agus tá contaetha nach bhfuil aon ionadaíocht acu ar feadh roinnt blianta. Thosaigh an tAire Stáit deireanach ar Bhille nua a thabhairt chun cinn agus tá an coiste Gaeilge tar éis é sin a phlé le breis is sé mhí anois an samhradh seo caite. Tá muintir na Gaeltachta ag tnúth go mór lena vóta a bheith acu chun bord an údaráis a roghnú arís. Mar sin, cathain a bheidh muintir na Gaeltachta ábalta vóta a chaitheamh agus a bheidh an Bille nua do thoghchán d’Údarás na Gaeltachta tagtha chun cinn?
Is féidir linn bogadh ar aghaidh anois go dtí Sinn Féin. An bhfuil an Teachta Pa Daly ag roinnt a chuid ama leis an Teachta Louise O'Reilly?
Tá sé tagtha chun solais nach bhfuil an Ghaeilge éigeantach do phost mar stiúrthóir scoileanna san Galway and Roscommon Education and Training Board, GRETB. Is cúis imní é seo do scoileanna Gaeltachta agus do Ghaelcholáistí. Tá seacht meánscoileanna Gaeltachta agus dhá Ghaelcholáiste taobh amuigh den Ghaeltacht faoin GRETB agus is é seo níos mó ná aon trian de na meánscoileanna Gaeilge ar fad atá sa Stát. Tá dualgas, ar ndóigh, ag scoileanna Gaeilge faoin Acht Oideachais an Ghaeilge a chaomhnú agus a neartú. Cén chaoi go mbeadh stiúrthóir scoileanna gan Ghaeilge in ann a ghnó nó a gnó a dhéanamh leis na scoileanna seo mura bhfuil Gaeilge aige nó aici? An gcreideann an Tánaiste go mbeifear in ann é sin a dhéanamh agus nach dtéann sé sin in aghaidh na ndualgas an Ghaeilge a chaomhnú agus a neartú sna scoileanna sin?
Tá an Rialtas ag déanamh gach aon iarracht an Ghaeilge a chaomhnú agus, go háirithe, áiseanna a chur ar fáil do scoileanna lánGhaeilge agus scoileanna sna Gaeltachtaí. An bhfuil an Teachta ag labhairt faoi scoileanna laistigh de na Gaeltachtaí?
An é nach bhfuil stiúrthóir ann faoi láthair?
An bhfuil duine ann anois?
Níl cumas sa Ghaeilge aige nó aici, an ea?
An é sin samhradh na bliana seo?
Is togra an-tábhachtach é Coláiste Íosagáin, ní hamháin i gcomhair cheantar Mhúscraí ach i gcomhair na Gaeltachta i gcoitinne, Corcaigh, Ciarraí agus an t-iardheisceart ar fad. Tá plean cuimsitheach á ullmhú le tamall. An bhféadfadh an tAire Stáit léiriú a thabhairt ar an gcaiteachas chun an togra sin a chur i gcrích agus na chéad chéimeanna eile atá amach romhainn chun é sin a bhaint amach?
Is é an Tánaiste ceannaire Fhianna Fáil. Is é an chéad chinneadh atá glactha ag an Aire Stáit úr ar a bhfuil freagracht as an nGaeltacht ná toghcháin Údarás na Gaeltachta a thabhairt siar. Tá sé sin náireach agus scannalach. Ní bheidh toghcháin Údarás na Gaeltachta anois ag tarlú ar 7 Meitheamh leis na toghcháin áitiúla agus Eorpacha mar a bhí geallta ag páirtí agus Rialtas an Tánaiste. Mar a dúirt mé, tá sé scannalach. Ag tús 2023, foilsíodh ceannteidil Bhille le daonlathas a thabhairt ar ais go dtí an Ghaeltacht. An tseachtain seo, d'fhoilsigh an Rialtas na ceannteidil arís. Bhí a fhios aige ó seacht mí ó shin go raibh folúntas ar bhord Údarás na Gaeltachta agus nach raibh cathaoirleach chun a bheith ar an mbord sin. Seacht mí ina dhiaidh sin, níl cathaoirleach againn go fóill. Tá ceist agam ar an Tánaiste. Cén uair a bheidh toghcháin ann do bhord Údarás na Gaeltachta? An bhfuil cliú ag an Tánaiste cén uair a bheidh toghcháin do bhord Údarás na Gaeltachta?
Cén uair? When will there be an election? Tá a fhios agam nach ionann Gaeilge Thír Chonaill agus Gaeilge Chorcaí ach cén uair a bheidh na toghcháin ann agus cén uair a bheidh cathaoirleach ceaptha ar bhord Údarás na Gaeltachta?
Glaoim ar an Teachta Donnchadh Ó Laoghaire. Tá deich nóiméad aige, an ea?
Ní thógfaidh mé an t-am go léir. Táim á roinnt. An bhfuil an Teachta Ó Murchú sa slot céanna?
Tá a fhios agam, a Leas-Cheann Comhairle, ach tá a oiread spéise agat sa scéal seo agus atá agam féin, nach bhfuil?
Beidh tú ag súil le freagra iontach, nach mbeidh?
Táimid thar am. Táimid ag bogadh ar aghaidh anois. Tá dhá nóiméad againn arís más mian le héinne teacht isteach. Is anybody indicating to come in?
Deputy Ó Laoghaire, le do thoil, will you please resume your seat?
Idir an Taoiseach agus mé féin?
An bhfuil tusa ag labhairt?
Ar an mBille um Praghasteorainneacha Uasta Grósaeireachta, 2024, an bhfuil éinne ag cur i gcoinne an Bhille?
An é seo an Roinn nó an tOireachtas?
An bhfuil an tAire Stáit ag tógáil na ceiste seo?
Go raibh maith agat. Anois, Sinn Féin. I call na Teachtaí Quinlivan agus Browne. Is Deputy Quinlivan taking three minutes?
Bhí sé iontach a bheith ar Inis Mór roinnt seachtainí ó shin i gcomhair sheoladh oifigiúil otharcharr nua Inis Mór. Bhí súil ag muintir Inis Oírr go bhfaigheadh siad sean-otharcharr Inis Mór ach ní bhfuair mar gheall go raibh sé i ndroch-chaoi. Tuigim sin ach is léir go dteastaíonn otharcharr ó Inis Oírr. Tá beagnach 350 duine ar Inis Oírr agus i rith an tsamhraidh bíonn breis agus 3,000 duine ag teacht chuig an oileán ar bhonn laethúil. Faoi láthair, úsáidtear feithiclí atá ar an oileán ach ní léiríonn sé sin an meas agus an t-ómós cuí do na hothair agus, ar ndóigh, níl sé praiticiúil ach an oiread. Tuigim go mbeadh costas thart ar €300,000 i gceist. Tá cáinaisnéis an tseachtain seo chugainn agus tuigim go bhfuil airgead sa chiste. An féidir leis an Teachta Martin, mar Thánaiste agus mar iar-Aire Sláinte oibriú leis na húdaráis chuí chun otharcharr a chur ar fáil ar Inis Oírr?
An bhfuil éinne ag iarraidh teacht isteach?
Nach bhfuil seans ag na ceannairí eile cúpla focal a rá faoin gCeann Comhairle?
Dúirt sé "ag insint bréag". Nach iad sin na focail a d'úsáid sé?
Cé atá ag insint porkies anois?
Gabhaim buíochas leis an gCeann Comhairle. Agus Seachtain na Gaeilge ar siúl go luath i gceann coicíse, bhí mé ag smaoineamh faoi conas a chothaítear níos mó Gaeilge a úsáid, go mór mór i measc na nÉireannach nua. I ndáiríre, tá fadhb againn. Léiríonn figiúirí ón Roinn Oideachais go bhfuil 8% de dhaltaí bunscoile sna Sé Chontae Fichead ag freastal ar Ghaelscoileanna agus go bhfuil 8.3% de na bunscoileanna sna Sé Chontae Fichead ag baint le Gaelscoileanna. Léiríonn taighde ón ESRI, áfach, go bhfuil an leibhéal éilimh ar an nGaelscolaíocht ag 23%. Tá níos mó daoine ag lorg spás sna Gaelscoileanna. Dúirt mé an tseachtain seo chaite go gcaithfidh muid níos mó Gaelscoileanna a oscailt. Tá sé seo fíor. I measc thuismitheoirí na ndaltaí sna Gaelscoileanna atá againn anois, áfach, cé mhéad acu siúd a rugadh in Éirinn? Níl figiúirí níos deireanaí agam, ach sa bhliain 2017 measadh go raibh 6% de dhaltaí ar fud an bhunleibhéil Gaeilge, agus go raibh titim go 1.6% i mbunscoileanna lán-Ghaeilge. Tá mé cinnte go bhfuil go leor tuismitheoirí ag iarraidh go bhfoghlaimíonn a gcuid páistí Gaeilge ach níl an deis nó an t-eolas acu lena dhéanamh. Tá sé deacair nuair nach é an Béarla a gcuid teanga dúchais, gan trácht ar an nGaeilge. Mar sin, caithfidh muid féachaint i ndáiríre conas líon na nÉireannach nua a mhéadú sna Gaelscoileanna. Is cinnte go bhfuil daoine ag cur isteach ar shaoránacht Éireannach. Is é mo thuairim ar aon nós gur cheart go mbeadh siad in ann líofacht a léiriú i gceann amháin dár dteangacha náisiúnta ar a laghad, agus leibhéal réasúnta comhrá sa teanga eile, an Ghaeilge is dócha. Is smaoineamh é sin. Ag an am céanna, tá orainn níos mó Gaeilge a labhairt i rith an lae. Níl mé ag caint faoi Ghaeilge líofa ach faoi chomhráite Ghaeilge. Tá a fhios ag formhór na ndaoine go bhfuil caighdeán níos fearr Fraincise ag daltaí meánscoile thar an Ghaeilge tar éis sé bliana, cé go raibh ocht mbliain acu roimhe sin sa bhunscoil ag foghlaim Gaeilge. Cén fáth a bhfuil sé mar seo? Is í an dara cheist atá agam ná cad a cheapann an Taoiseach faoi chúrsaí nua sna scoileanna san ardteist nó sa junior certificate le béim ar chomhráite trí Ghaeilge?
Cén Béarla atá ar Tá deis tuillte ag páistí i mbaile Chill Dara freastal ar naíonra Gaeilge agus cabhrú leis an bpobal Gaeilge sa cheantar sin. Cé atá réidh le seasamh suas agus aghaidh a thabhairt ar an éileamh seo atá ag fás bliain i ndiaidh bliana? Tá tacú de dhíth agus é tuilte acu. An dtacóidh an Rialtas leo?
An féidir linn an t-am sin a thógáil? Can we take that time?
Go n-éirí leis an gCeann Comhairle ina turas ó thaobh na teanga de. Táimid go léir taobh thiar di agus táimid go léir ar an turas céanna. Gabhaim buíochas le Sinn Féin as ucht an rún seo a chur os comhair na Dála. Clúdaíonn an rún a lán réimsí. Beidh mise ag díriú ar cheann amháin: an ceart chun an oideachas lán-Ghaeilge agus an riachtanas atá ann. An bhfuil an Rialtas ag glacadh leis an rún?
An bhfuil leasú i gceist?
Ní dóigh liom gur bhog an Rialtas aon leasú, mar eolas. An bhfuil an Rialtas ag glacadh leis an rún nó nach bhfuil?
Déanaim comhghairdeas leis na hAirí. Go n-éirí an bheirt acu leis na poist atá acu. Baineann an cheist atá agam le sábháilteacht phaisinéirí ar iompar poiblí. What plans or measures are in place to protect passengers' safety on public transport?
Céard atá an Rialtas ag déanamh leis an laghdú de 40% ar bhuiséad Fhoras na Gaeilge le 20 bliain anuas, nuair a thugtar boilsciú san áireamh, a chur i gceart agus cothrom na Féinne a thabhairt d'fhorbairt na Gaeilge fud fad na tíre? Sa tréimhse chéanna, d'éirigh buiséad an Chomhairle Ealaíon ó €40 milliún go €140 milliún. Cé mhéad airgead a chuirfidh an Rialtas ar fáil le buiséad Fhoras na Gaeilge a mhaoiniú i gceart?
Cá bhfuil sé?
If I had said them as Gaeilge, would they have been all right?
Tá brón orm ach cén alt é sin?
Ar mhaith leis an Teachta an leasú seo a bhrú?
An mbeimid in ann an leasú a chríochnú le cúpla nóiméad a bheith agam?
Is ceist í seo maidir leis an líon beag mac léinn atá ag déanamh staidéar trí mheán na Gaeilge sna hollscoileanna. Cad é atá an tAire chun déanamh chun an líon sin a ardú sna hollscoileanna go háirithe, toisc go bhfuil sé chomh beag sin?
Easpa uisce, an ea?
Roimh aon rud a rá - b’fhéidir nach bhfuil aon rud le rá agam de bharr go raibh neart ráite agam an uair dheireanach - cá bhfuil muid ó thaobh na leasuithe? Cén leasú atá i gceist?
